उत्साहभावना शम्‍प्रशंससेवा: सुदर्शने श्रद्धां
न जहाति जिनसम्यक्त्वं कुर्वन्‌ ज्ञानमार्गेण ॥१४॥

सुदर्शन अर्थात्‌ सम्यग्दर्शन ज्ञान चारित्र स्वरूप सम्यक्‌मार्ग में उत्साहभावना अर्थात्‌ ग्रहण करने का उत्साह करके बारम्बार चिन्तवनरूप भाव और प्रशंसा अर्थात्‌ मन वचन काय से भला जानकर स्तुति करना, सेवा अर्थात्‌ उपासना, पूजनादिक करना और श्रद्धा करना, इसप्रकार जो पुरुष ज्ञानमार्ग से यथार्थ जानकर करता है, वह जिनमत की श्रद्धारूप सम्यक्त्व को नहीं छोड़ता है ।
भावार्थ - जिनमत में उत्साह, भावना, प्रशंसा, सेवा, श्रद्धा जिसके हो वह सम्यक्त्व से च्युत नहीं होता है ॥१४॥