जो घर को छोड़कर मुनि के आश्रम में जाकर गुरु के सानिध्य में ग्यारहवीं प्रतिमा के व्रत लेकर तपश्चरण करते हैं और संघ में रहते हुए भिक्षावृत्ति से आहार लेते हैं, कोपीन और खंडवस्त्र धारण करते हैं वे ग्याहरवीं उदिष्टत्यागी प्रतिमा के धारक होते हैं। इसमें क्षुल्लक—ऐलक ऐसे दो भेद हैं। क्षुल्लक कोपीन और खंडवस्त्र धारण करते हैं और ऐलक मात्र कोपीन ही रखते हैं। ये दोनों ही उपासक कहलाते हैं॥१४७॥