पड़गाहन, उच्चस्थान, पादप्रक्षालन, पूजन, नमस्कार, मनशुद्धि, वचनशुद्धि कायशुद्धि और भोजनशुद्धि ये नवधाभक्ति कहलाती है। श्रद्धा भक्ति आदि सात गुणों से युक्त श्रावक मुनियों को नवधाभक्ति पूर्वक जो आहार देते हैं उसी का नाम दान है॥११३॥ श्रद्धा, सन्तोष, भक्ति, ज्ञान, निर्लोभता, क्षमा और सत्त्व ये सात दाता के गुण कहे हैं॥१॥ कूटना, पीसना आदि जो पंचसूना कार्य है वह जब तक करता है तब तक मोक्षमार्ग में पदार्पण नहीं कर सकता है॥२॥