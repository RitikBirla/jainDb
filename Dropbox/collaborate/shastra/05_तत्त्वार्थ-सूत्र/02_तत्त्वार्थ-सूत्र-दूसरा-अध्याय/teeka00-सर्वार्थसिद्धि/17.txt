रचना का नाम निर्वृत्ति है।
 
शंका - किसके द्वारा यह रचना की जाती है ? 
समाधान - कर्म के द्वारा। निर्वृत्ति दो प्रकार की है - बाह्यनिर्वृत्ति और आभ्‍यन्‍तर निर्वृत्ति। उत्‍सेधांगुल के असंख्‍यातवें भागप्रमाण और प्रतिनियत चक्षु आदि इन्द्रियों  के आकाररूप से अवस्थित शुद्ध आत्‍मप्रदेशों की रचनाको [[आभ्‍यन्‍तर निर्वृत्ति]] कहते हैं। तथा इन्द्रिय नामवाले उन्‍हीं आत्‍मप्रदेशों में प्रतिनियत आकाररूप और नामकर्म के उदय से विशेष अवस्‍था को प्राप्‍त जो पुद्गलप्रचय होता है उसे [[बाह्यनिर्वृत्ति]] कहते हैं। जो निर्वृत्ति का उपकार करता है उसे उपकरण कहते हैं। निर्वृत्ति के समान यह भी दो प्रकारका है - आभ्‍यन्‍तर और बा‍ह्य। नेत्र इन्द्रिय में कृष्‍ण शुक्‍लमण्‍डल [[आभ्‍यन्‍तर उपकरण]] है तथा पलक और दोनों बरोनी आदि [[बाह्य उपकरण]] हैं। इसी प्रकार शेष इन्द्रियों में भी जानना चाहिए।
	

विशेषार्थ - आगममें संसारी जीवके प्रदेश चलाचल बतलाये हैं। मध्‍यके आठ प्रदेश अचल होते हैं और प्रदेश चल। ऐसी अवस्‍थामें नियत आत्‍मप्रदेश ही सदा विवक्ष‍ित इन्द्रियरूप बने रहते हैं यह नहीं कहा जा सकता, किन्‍तु प्रदेश परिस्‍पन्‍दके अनुसार प्रति समय अन्‍य-अन्‍य प्रदेश आभ्‍यन्‍तर निर्वृत्तिरूप होते रहते हैं ऐसा यहाँ समझना चाहिए। जिसके जितनी इन्द्रियाँ होती हैं उसके उतने इन्द्रियावरण कर्मोंका क्षयोपशम सर्वांग होता है, इसलिए आभ्‍यन्‍तर निवृत्तिकी उक्त प्रकारसे व्‍यवस्‍था होनेमें कोई बाधा नहीं आती। यह उक्त कथनका तात्‍पर्य है। शेष कथन सुगम है।

अब भावेन्द्रियका कथन करनेके लिए आगेका सूत्र कहते हैं -