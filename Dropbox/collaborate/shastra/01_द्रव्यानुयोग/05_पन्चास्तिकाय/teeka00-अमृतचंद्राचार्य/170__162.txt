((देखे जाने आचरे जो अनन्यमय निज आत्म को;;वे जीव दर्शन-शान अर चारित्र हैं निश्चयपने ॥१६२॥))
यह, आत्माके चारित्र-ज्ञान-दर्शनपने का प्रकाशन है (अर्थात् आत्मा ही चारित्र, ज्ञान और दर्शन है ऐसा यहाँ समझाया है) । 

जो (आत्मा) वास्तव में आत्मा को- जो कि आत्ममय होने से अनन्यमय है उसे- आत्मा से आचरता है अर्थात् १स्वभावनियत अस्तित्व द्वारा अनुवर्तता है (स्वभावनियत अस्तित्त्वरूप से परिणमित होकर अनुसरता है), (अनन्यमय आत्मा को ही) आत्मा से जानता है अर्थात् स्वपरप्रकाशकरूप से चेतता है, (अनन्यमय आत्मा को ही) आत्मा से देखता है अर्थात् यथातथरूप से अवलोकता है, वह आत्मा ही वास्तव में चारित्र है, ज्ञान है, दर्शन है ऐसा २कर्ता-कर्म- करण के अभेद के कारण निश्चित है । इससे (ऐसा निश्चित हुआ कि) चारित्र-ज्ञान-दर्शनरूप होने के कारण आत्मा को जीवस्वभावनियत चारित्र जिसका लक्षण है ऐसा निश्चयमोक्षमार्गपना अत्यन्त घटित होता है (अर्थात् आत्मा ही चारित्र-ज्ञान-दर्शन होने के कारण आत्मा ही ज्ञानदर्शनरूप जीवस्वभाव में दृढरूप से स्थित चारित्र जिसका स्वरूप है ऐसा निश्चयमोक्षमार्ग है) ॥१६२॥ 

१ स्वभावनियत = स्वभाव में अवस्थित; (ज्ञानदर्शनरूप) स्वभाव में दृढरूप से स्थित । ('स्वभावनियत अस्तित्व’ की विशेष स्पष्टता के लिए १४४ वीं गाथा की टीका देखो ।)
२ जब आत्मा आत्मा को आत्मा से आचरता है-जानता हैं-देखता है, तब कर्ता भी आत्मा, कर्म भी आत्मा और करण भी आत्मा है; इस प्रकार यहाँ कर्ता-कर्म-करण की अभिन्नता है ।
