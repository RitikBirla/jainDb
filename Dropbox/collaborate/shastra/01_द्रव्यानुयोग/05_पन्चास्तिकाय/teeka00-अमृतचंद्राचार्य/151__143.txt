((जिस व्रती के त्रय योग में जब पुण्य एवं पाप ना;;उस व्रती के उस भाव से तब द्रव्य संवर वर्तता ॥१४३॥))
यह, विशेषरूप से संवर का स्वरूप का कथन है।
जिस योगी को, विरत अर्थात्‌ सर्वथा निवृत्त वर्तते हुए, योग में- वचन, मन और काय सम्बन्धी क्रिया में- शुभपरिणामरूप पुण्य और अशुभपरिणामरूप पाप जब नहीं होते, तब उसे शुभाशुभभावकृत द्रव्यकर्म का (-शुभाशुभभाव जिसका निमित्त होता है ऐसे द्रव्यकर्म का), स्वकारण के अभाव के कारण संवर होता है। इसलिये यहाँ (इस गाथा में) शुभाशुभ परिणाम का निरोध- भावपुण्यपापसंवर- द्रव्यपुण्यपापसंवर का १प्रधान हेतु अवधारना (-समझना)॥१४३॥
इस प्रकार संवरपदार्थ का व्याख्यान समाप्त हुआ।

१प्रधान हेतु= मुख्य निमित्त। (द्रव्यसंवर में ’मुख्य निमित्त’ जीव के शुभाशुभ परिणाम का निरोध है। योग का निरोध नहीं है। (यहाँ यह ध्यान रखने योग्य है कि द्रव्यसंवर का उपादान कारण- निश्चय कारण तो पुद्‍गल स्वयं ही है।)