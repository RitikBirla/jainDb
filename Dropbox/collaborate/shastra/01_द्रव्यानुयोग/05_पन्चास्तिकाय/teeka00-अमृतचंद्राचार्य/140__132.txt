((शुभभावजियके पुण्यहैंअरअशुभपीरणतिपाप हैं;;उनकेनिमितसेपौद्गलिक परमाणुकर्मपना धरे ॥१३२॥))
यह, पुण्य-पाप के स्वरूप का कथन है। 

जीवरूप कर्ता के १निश्चयकर्मभूत शुभपरिणाम द्रव्यपुण्य को निमित्तमात्ररूप से कारणभूत है इसलिये ’द्रव्यपुण्यास्रव’ के प्रसंग का अनुसरण करके (-अनुलक्ष करके) वे शुभपरिणाम ’भावपुण्य’ हैं। (साता वेदनीयादि द्रव्यपुण्यास्रव का जो प्रसंग बनता है उसमें जीव के शुभ परिणाम निमित्त कारण हैं इसलिये ’द्रव्यपुण्यास्रव’ प्रसंगे के पीछे-पीछे उसके निमित्तभूत शुभपरिणाम को भी ’भावपुण्य’ ऐसा नाम है।) इस प्रकार जीवरूप कर्ता के निश्चयकर्मभूत अशुभपरिणाम द्रव्यपाप को निमित्तमात्ररूप से कारणभूत हैं इसलिये ’द्रव्यपापास्रव’ के प्रसंग का अनुसरण करके (-अनुलक्ष करके) वे अशुभपरिणाम ’भावपाप’ हैं।
पुद्‍गलरूप कर्ता के २निश्चयकर्मभूत विशिष्टप्रकृतिरूप परिणाम (-सातावेदनीयादि खास प्रकृतिरूप परिणाम) -कि जिनमें जीव के शुभपरिणाम निमित्त हैं वे- द्रव्यपाप हैं ॥१३२॥
इस प्रकार व्यवहार तथा निश्चय द्वारा आत्मा को मूर्त तथा अमूर्त कर्म दर्शाया गया।

१जीव कर्ता है और शुभ परिणाम उसका (अशुद्धनिश्चयनय से) निश्चय कर्म है।   
२पुद्‍गल कर्ता है और विशिष्टप्रकृतिरूप परिणाम उसका निश्चयकर्म है (अर्थात निश्चय से पुद्‍गलकर्ता है और सातावेदनीयादि विशिष्ट प्रकृतिरूप परिणाम उसका कर्म है )।