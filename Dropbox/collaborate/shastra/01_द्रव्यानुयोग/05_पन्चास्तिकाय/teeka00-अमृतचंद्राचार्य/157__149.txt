((प्रकृति प्रदेश आदि चतुर्विधि कर्म के कारण कहे;;रागादिकारणउन्हे भी, रागादिबिनवे नाबंधे ॥१४९॥))
यह, मिथ्यात्वादि द्रव्यपर्यायों को (-द्रव्यमिथ्यात्वादि पुद्‍गलपर्यायों को) भी (बंध के) बहिरंग-कारणपने का १प्रकाशन है।
ग्रंथांतर में (अन्य शास्त्र में) मिथ्यात्व, असंयम, कषाय और योग इन चार प्रकार के द्रव्यहेतुओं को (द्रव्यप्रत्ययों को) आठ प्रकार के कर्मों के कारण रूप से बन्धहेतु कहे हैं। उन्हें भी बन्धहेतुपने के हेतु जीवभावभूत रागादिक हैं, क्योंकि २रागादिभावों का अभाव होने पर द्रव्यमिथ्यात्व, द्रव्य-असंयम, द्रव्य कषाय और द्रव्ययोग के सद्‍भाव में भी जीव बंधते नहीं हैं। इसलिये रागादिभावों को अंतरंग बन्धहेतुपना होने के कारण ३निश्चय से बन्धहेतुपना है ऐसा निर्णय करना ॥१४९॥
इस प्रकार बंधपदार्थ का व्याख्यान समाप्त हुआ।

१प्रकाशन= प्रसिद्ध करना, समझना, दर्शाना।
२जीवगत रागादिरूप भावप्रत्ययों का अभाव होने पर द्रव्यप्रत्ययों के विद्यमानपने में भी जीव बंधते नहीं हैं। यदि जीवगत रागादिभावों के अभाव में भी द्रव्यप्रत्ययों के उदय मात्र से बंध हो तो सर्वदा बन्ध ही रहे (-मोक्ष का अवकाश ही न रहे), क्योंकि संसारियों को सदैव कर्मोदय का विद्यमानपना होता है।
३उदयगत द्रव्यमिथ्यात्वादि प्रत्ययों की भाँति रागादिभाव नवीन कर्मबन्ध में मात्र बहिरंग निमित्त नहीं हैं किन्तु वे तो नवीन कर्मबंध में ’अंतरंग निमित्त’ हैं इसलिये उन्हें ’निश्चय से बंधहेतु’ कहे हैं।
अब मोक्ष पदार्थ का व्याख्यान है। 