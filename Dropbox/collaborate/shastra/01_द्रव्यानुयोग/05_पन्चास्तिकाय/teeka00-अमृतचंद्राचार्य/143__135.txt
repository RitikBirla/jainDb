((हो रागभाव प्रशस्त अर अनुकम्प हिय में है जिसे;;मनमेंनहीहोकलुषतानितपुण्यआसवहोउसे ॥१३५॥
यह, पुण्यास्रव के स्वरूप का कथन है।

प्रशस्त राग, अनुकम्पापरिणति और चित्त की अकलुषता- यह तीन शुभ भाव द्रव्यपुण्यास्रव को निमित्तमात्ररूप से कारणभूत हैं, इसलिये ’द्रव्यपुण्यास्रव’ के प्रसंग का १अनुसरण करके (-अनुलक्ष करके) वे शुभ भाव भावपुण्यास्रव हैं और वे (शुभ भाव) जिसका निमित्त हैं ऐसे जो योग द्वारा प्रविष्ट होने वाले पुद्‍गलों के शुभकर्मपरिणाम (-शुभकर्मरूप परिणाम) वे द्रव्यपुण्यास्रव हैं ॥१३५॥

१ सातावेदनीयादि पुद्‍गलपरिणामरूप द्रव्यपुण्यास्रव का जो प्रसंग बनता है उसमें जीव के प्रशस्त रागादि शुभभाव निमित्त कारण हैं इसलिये ’द्रव्यपुण्यास्रव’ प्रसंग के पीछे- पीछे उसके निमित्तभूत शुभभावों को भी ’भावपुण्यास्रव’ ऐसा नाम है। 
