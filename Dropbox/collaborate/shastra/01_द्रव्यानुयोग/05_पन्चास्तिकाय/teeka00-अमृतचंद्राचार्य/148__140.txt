((चार संज्ञा तीन लेश्या पाँच इकिद्रया धीनता;;आर्त -रौद्र कु ध्यान अर कुशान है पापप्रदा ॥१४०॥))
यह, पापास्रवभूत भावों के विस्तार का कथन है।
तीव्र मोह के विपाक से उत्पन्न होने वाली आहार-भय-मैथुन-परिग्रह संज्ञाएँ, तीव्र कषाय के उदय से १अनुरंजित योगप्रवृत्ति रूप कृष्ण-नील-कापोत नाम की तीन लेश्याएँ, रागद्वेष के उदय के २प्रकर्ष के कारण वर्तता हुआ इन्द्रियाधीनपना, रागद्वेष के ३उद्रेक के कारण प्रिय के संयोग की, अप्रिय के वियोग की, वेदना से छुटकारा की तथा निदान की इच्छारूप आर्तध्यान कषाय द्वारा ४क्रूर ऐसे परिणाम के कारण होने वाला हिंसानंद, असत्यानन्द, स्तेयानन्द एवं विषयसंरक्षणानन्दरूप रौद्र ध्यान, निष्प्रयोजन (-व्यर्थ) शुभ कर्म से अन्यत्र (-अशुभ कार्य में ) दुष्टरूप से लगा हुआ ज्ञान, और सामान्यरूप से दर्शनचारित्र मोहनीय के उदय से उत्पन्न अविवेकरूप मोह, - यह, भावपापास्रव का विस्तार द्रव्यपापास्रव के विस्तार को प्रदान करने वाला है (अर्थात्‌ उपरोक्त भावपापास्रव रूप अनेकविध भाव वैसे-वैसे अनेकविध द्रव्यपापास्रव में निमित्तभूत हैं) ॥१४०॥
इस प्रकार आस्रवपदार्थ का व्याख्यान समाप्त हुआ।
अब, संवर पदार्थ का व्याख्यान है।

१अनुरंजित= रंगी हुई। (कषाय के उदय से अनुरंजित योगप्रवृत्ति वह लेश्या है। वहाँ, कृष्णादि तीन लेश्याएँ तीव्र कषाय के उदय से अनुरंजित योगप्रवृत्तिरूप है। )
२प्रकर्ष= उत्कर्ष, उग्रता।
३उद्रेक= बहुलता, अधिकता।
४क्रूर= निर्दय, कठोर, उग्र।