((नर कर्मभूमिज भोग थइमज, देव चार प्रकार हैं;;तिर्यच बहुविध कहे जिनवर, नरक सात प्रकार हैं ॥११८॥))

यह, इंद्रियों के भेद की अपेक्षा से कहे गये जीवों का चतुर्गति सम्बन्ध दर्शाते हुए उपसंहार है (अर्थात यहाँ एकेन्द्रिय- द्वीइंद्रियादिरूप जीव भेदों का चार गति के साथ सम्बन्ध दर्शाकर जीवभेदों का उपसंहार किया गया है)।
देवगतिनाम और देवायु के उदय से (अर्थात देवगतिनामकर्म और देवायुकर्म के उदय के निमित्त से) देव होते हैं, वे भवनवासी, व्यंतर, ज्योतिष्क और वैमानिक ऐसे १निकायभेदों के कारण चार प्रकार के हैं। मनुष्यगति नाम और मनुष्यायु के उदय से मनुष्य होते हैं, वे कर्मभूमिज और भोगभूमिज ऐसे भेदों के कारण दो प्रकार के हैं। तिर्चंचगतिनाम और तिर्यंचायु के उदय से तिर्यंच होते हैं, वे पृथ्वी, शंबूक, जूं, डाँस, उरग,पक्षी, परिसर्प, चतुष्पाद(चौपाये) इत्यादि भेदों के कारण अनेक प्रकार के हैं। नरकगतिनाम और नरकायु के उदय से नारक होते हैं, वे २रत्नप्रभाभूमिज, शर्कराप्रभाभूमिज, बालुकाप्रभाभूमिज, पंकप्रभाभूमिज, धूमप्रभाभूमिज, तमःप्रभाभूमिज और महातमःप्रभाभूमिज ऐसे भेदों के कारण सात प्रकार के हैं।

उनमें देव, मनुष्य और नारकी पंचेन्द्रिय ही होते हैं । तिर्यंच तो कतिपय पंचेन्द्रिय होते हैं और कतिपय एकेन्द्रिय, द्वीन्द्रिय, त्रीन्द्रिय और चतुरिन्द्रिय भी होते हैं ॥११८॥

१निकाय= समूह।
२रत्नप्रभाभूमिज= रत्नप्रभा नाम की भूमि में (-प्रथम नरक में) उत्पन्न। 