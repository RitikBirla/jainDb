((अरहंतसिद्ध अरसाधु भक्तिगुरुप्रति अनुगमनजो;;वहरागकहलाताप्रशस्तजँह धरमकाआचरणहो ॥१३६॥))
यह, प्रशस्त राग के स्वरूप का कथन है।
१अर्हन्त-सिद्ध-साधुओं के प्रति भक्ति, धर्म में-व्यवहारचारित्र के २अनुष्ठान में- ३भावनाप्रधान चेष्टा और गुरुओं का-आचार्यादिका-रसिकभाव से ४अनुगमन, यह ’प्रशस्त राग’ है क्योंकि उसका विषय प्रशस्त है।
यह (प्रशस्त राग) वास्तव में, जो ५स्थूल-लक्ष्यवाला होने से केवल भक्ति प्रधान है ऐसे अज्ञानी को होता है, उच्च भूमिका में (-ऊपर के गुणस्थानों में) स्थिति प्राप्त न की हो तब, ६अस्थान का राग रोकने के हेतु अथवा तीव्र रागज्वर हटाने के हेतु, कदाचित ज्ञानी को भी होता है ॥१३६॥

१ अर्हन्त-सिद्ध-साधुओं में अर्हन्त, सिद्ध, आचार्य, उपाध्याय और साधु पाँचों का समावेश हो जाता है क्योंकि ’साधुओं’ में आचार्य, उपाध्याय और साधु तीन का समावेश होता है।
(निर्दोष परमात्मा से प्रतिपक्षभूत ऐसे आर्त-रौद्रध्यानों द्वारा उपार्जित जो ज्ञानावरणादि प्रकृतियाँ उनका, रागादिविकल्परहित धर्म-शुक्ल ध्यानों द्वारा विनाश करके, जो क्षुधा आदि अठारह दोष रहित और केवलज्ञानादि अनन्तचतुष्टय सहित हुए, वे अर्हन्त कहलाते हैं।
लौकिक अंजन सिद्ध आदि से विलक्षण ऐसे जो ज्ञानावरणादि- अष्टकर्म के अभाव से सम्यक्त्वादि-अष्टगुणात्मक हैं और लोकाग्र में बसते हैं, वे सिद्ध हैं।
विशुद्ध ज्ञानदर्शन जिसका स्वभाव है ऐसे आत्मतत्त्व की निश्चय रुचि, वैसी ही ज्ञप्ति, वैसी ही निश्चल अनुभूति, परद्रव्य की इच्छा के परिहारपूर्वक उसी आत्मद्रव्य में प्रतपन और तपश्चरण और स्वशक्ति को गोपे बिना वैसा ही अनुष्ठान- ऐसे निश्चय पंचाचार को तथा उसके साधक व्यवहार पंचाचार को- कि जिसकी विधि आचारादि शास्त्रों में कही है उसे-अर्थात्‌ उभय आचार को जो स्वयं आचरते हैं और दूसरों को उसका आचरण कराते हैं, वे आचार्य हैं।
पाँच अस्तिकायों में जीवास्तिकाय को, छह द्रव्यों में शुद्धजीवद्रव्य को, सात तत्त्वों में शुद्धजीवतत्त्व को और नव पदार्थों में शुद्धजीवपदार्थ को जो निश्चयनय से उपादेय कहते हैं तथा भेदाभेदरत्नत्रय स्वरूप मोक्षमार्ग की प्ररूपणा करते हैं और स्वयं भाते (-अनुभव करते) हैं, वे उपाध्याय हैं।
निश्चय-चतुर्विध-आराधना द्वारा जो शुद्ध आत्मस्वरूप की साधना करते हैं, वे साधु हैं।)

२अनुष्ठान= आचरण, आचरना, अमल में लाना।
३भावनाप्रधान चेष्टा= भावप्रधान प्रवृत्ति, शुभभावप्रधान व्यापार।
४अनुगमन= अनुसरण, आज्ञांकितपना, अनुकूल वर्तन। (गुरुओं के प्रति रसिकभाव से (उल्लास से, उत्साह से) आज्ञांकित वर्तना वह प्रशस्त राग है।)
५ अज्ञानी का लक्ष्य (-ध्येय) स्थूल होता है इसलिये उसे केवल भक्ति की ही प्रधानता होती है।
६अस्थान का= अयोग्य स्थान का, अयोग्य विषय की ओर का, अयोग्य पदार्थो का अवलम्बन लेने वाला।