((मोह राग अर द्धेष अथवा हर्ष जिसके चित्त में;;इसजीवके शुभयाअशुभपरिणामकासद्भावहै ॥१३१॥))
यह, पुण्य-पाप के योग्य भाव के स्वभाव का (-स्वरूप का) कथन है।

यहाँ, दर्शनमोहनीय के विपाक से जो कलुषित परिणाम वह मोह है, विचित्र (-अनेकप्रकार के) चारित्रमोहनीय का विपाक जिसका आश्रय (-निमित्त) है ऐसी प्रीति-अप्रीति वह राग-द्वेष है, उसी के (चारित्रमोहनीय के ही) मंद उदय से होने वाले जो विशुद्ध परिणाम वह १चित्तप्रसादपरिणाम (-मन की प्रसन्नतारूप परिणाम) है। इस प्रकार यह (मोह, राग, द्वेष अथवा चित्तप्रसाद) जिसके भाव में है, उसे अवश्य शुभ अथवा अशुभ परिणाम है। उसमें, जहाँ प्रशस्त राग अथवा चित्तप्रसाद है वहाँ शुभपरिणाम है और जहाँ मोह, द्वेष तथा अप्रशस्त राग है वहाँ अशुभपरिणाम है ॥१३१॥

१प्रसाद= प्रसन्नता, विशुद्धता, उज्ज्वलता।