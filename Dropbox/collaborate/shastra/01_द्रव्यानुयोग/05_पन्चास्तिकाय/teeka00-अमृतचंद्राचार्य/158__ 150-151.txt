((मोहादि हेतु अभाव से शानी निरासव नियम से;;भावासवों के नाश से ही कर्म का आसव रुके ॥१५०॥))
((कर्म आसवरोध से सर्वत्र समदर्र्शा बने;;इन्द्रिसुरव से रहित अव्याबाध सुख को प्राप्त हों ॥१५१॥))
यह, १द्रव्यकर्ममोक्ष के हेतुभूत परम- संवररूप से भावमोक्ष के स्वरूप का कथन है।
आस्रव का हेतु वास्तव में जीव का मोहरागद्वेषरूप भाव है। ज्ञानी को उसका अभाव होता है। उसका अभाव होने पर आश्रवभाव का अभाव होता है। आश्रवभाव का अभाव होने पर कर्म का अभाव होता है। कर्म का अभाव होने पर सर्वज्ञता, सर्वदर्शिता और अव्याबाध, २इन्द्रियव्यापारातीत, अनन्त सुख होता है। यह ३जीवन्मुक्ति नाम का भावमोक्ष है। ’किस प्रकार’? ऐसा प्रश्न किया जाय तो निम्नानुसार प्रकार स्पष्टीकरण है :-
यहाँ जो ’भाव’ ४विवक्षित है वह कर्मावृत (कर्म से आवृत हुए) चैतन्य की क्रमानुसार प्रवर्तती ज्ञप्तिक्रियारूप है। वह (क्रमानुसार प्रवर्तती ज्ञप्तिक्रियारूप भाव) वास्तव में संसारी को अनादिकाल से मोहनीयकर्म के उदय का अनुसरण करती हुई परिणति के कारण अशुद्ध है, द्रव्यकर्मास्रव का हेतु है। परन्तु वह ( क्रमानुसार प्रवर्तती ज्ञप्तिक्रियारूप भाव) ज्ञानी को मोहरागद्वेषवाली परिणतिरूप से हानि को प्राप्त होता है इसलिये उसे आस्त्रवभाव को निरोध होता है। इसलिये जिसे आश्रवभाव का निरोध हुआ है ऐसे उस ज्ञानी को मोह के क्षय द्वारा अत्यंत निर्विकारपना होने से, जिसे अनादिकाल से अनन्त चैतन्य और (अनन्त) वीर्य मुंद गया है ऐसा वह ज्ञानी (क्षीणमोह गुणस्थान में) शुद्ध ज्ञप्तिक्रियारूप से अंतर्मुहूर्त व्यतीत करके युगपद्‌ ज्ञानावरण, दर्शनावरण और अन्तराय का क्षय होने से कथंचित ५कूटस्थ ज्ञान को प्राप्त करता है और इस प्रकार उसे ज्ञप्तिक्रिया के रूप में क्रमप्रवृत्ति का अभाव होने से भावकर्म का विनाश होता है।
इसलिये कर्म  का अभाव होने पर वह वास्तव में भगवान सर्वज्ञ, सर्वदर्शी तथा इन्द्रियाव्यापारातीत- अव्याबाध-अनंतासुखवाला सदैव रहता है|
इस प्रकार यह (जो यहाँ कहा है वह), ६ भावकर्म मोक्ष का ७प्रकार तथा द्रव्यकर्म मोक्ष का हेतुभूत परम संवर का प्रकार है ||१५०-१५१|| 

१द्रव्यमोक्षकर्म= द्रव्यकर्म का सर्वथा छूट जाना, द्रव्यमोक्ष (यहाँ भावमोक्ष का स्वरूप द्रव्यमोक्ष के निमित्तभूत परम- संवररूप से दर्शाया है।)
२इन्द्रियव्यापारातीत= इन्द्रियव्यापाररहित।
३जीवन्मुक्ति= जीवित रहते हुए मुक्ति, देह होने पर भी मुक्ति।
४विवक्षित= कथन करना है।
५कूटस्थ= सर्वकाल एक रूप रहने वाला, अचल। (ज्ञानावरणादि घातिकर्मों का नाश होने पर ज्ञान कहीं सर्वथा अपरिणामी नहीं हो जाता, परन्तु वह अन्य-अन्य ज्ञेयों को जानने रूप परिवर्तित नहीं होता- सर्वदा तीनों काल के समस्त ज्ञेयों को जानता रहता है, इसलिये उसे कथंचित कूटस्थ कहा है।)
६ भावकर्म मोक्ष=भावकर्म का सर्वथा छूट जाना, भावमोक्ष |( ज्ञप्तिक्रिया में क्रमप्रवृत्ति का अभाव होना वह भाव मोक्ष है अथवा सर्वज्ञ, सर्वदर्शीपने की और अनंतानान्दमयपने की प्रगटता वह भाव मोक्ष है |)
७प्रकार= स्वरुप, रीत | 