((संसार तिष्ठें जीव जो रागादि युत होते रहें;;रागादिसेहोकर्मआसवकरमसेगति-गमनहो ॥१२८॥))
((गति मेसदाहोप्राप्ततन-तनइन्द्रियो से सहितहो;;इन्द्रियोसेविषयग्रहणअरविषयसेफिररागहो ॥१२९॥))
((रागादि से भवचक्र में प्राणी सदा समते रहें;;हैं अनादि अनन्त अथवा, सनिधनजिनवरकहे ॥१३०॥))

इस लोक में संसारी जीव से अनादि बन्धन रूप उपाधि के वश स्निग्ध परिणाम होता है, परिणाम से पुद्‍गलपरिणामात्मक कर्म, कर्म से नरकादि गतियों में गमन, गति की प्राप्ति से देह, देह से  इन्द्रियाँ, इन्द्रियों से विषयग्रहण, विषयग्रहण से रागद्वेष, रागद्वेष से फ़िर स्निग्ध परिणाम, परिणाम से फ़िर पुद्‍गलपरिणामात्मक कर्म, कर्म से फ़िर नरकादि गतियों में गमन, गति की प्राप्ति से फ़िर देह, देह से फ़िर इन्द्रियाँ, इन्द्रियों से फ़िर विषयग्रहण, विषयग्रहण से फ़िर रागद्वेष, रागद्वेष से फ़िर पुनः स्निग्ध परिणाम। इस प्रकार यह अन्योन्य १कार्यकारणभूत जीवपरिणामात्मक और पुद्‍गलपरिणामात्मक कर्मजाल संसारचक्र में जीव को अनादि-अनन्तरूप से अथवा अनादि-सान्तरूप से चक्र की भाँति पुनः-पुनः होते रहते हैं। 
इस प्रकार यहाँ (ऐसा कहा कि), पुद्‍गलपरिणाम जिनका निमित्त है ऐसे जीवपरिणाम और जीवपरिणाम जिनका निमित्त है ऐसे पुद्‍गलपरिणाम अब आगे कहे जाने वाले (पुण्यादि सात) पदार्थों के बीजरूप अवधारना ॥१२८-१३०॥

अब पुण्य-पाप पदार्थ का व्याख्यान है।

१= कार्य अर्थात नैमित्तिक, और कारण अर्थात निमित्त। (जीवपरिणामात्मक कर्म और पुद्‍गलपरिणामात्मक कर्म परस्पर कार्यकारणभूत अर्थात नैमित्तिक-निमित्तभूत हैं। वे कर्म किसी जीव को अनादि-अनन्त और किसी जीव को अनादि-सान्त होते हैं।)