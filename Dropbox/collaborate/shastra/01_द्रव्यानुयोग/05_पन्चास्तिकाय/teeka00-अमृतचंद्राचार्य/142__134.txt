((मूर्त का स्पर्श सूरत, मूर्त बँधते मूर्त से;;आत्माअमूरतकरममूरत, अन्योन्यअवगाहनलहें ॥१३४॥))
यह, मूर्त कर्म का मूर्तकर्म के साथ जो बन्धप्रकार तथा अमूर्त जीव का मूर्तकर्म के साथ जो बन्धप्रकार उसकी सूचना है।

यहाँ (इस लोक में), संसारी जीव में अनादि संतति से (-प्रवाह से) प्रवर्तता हुआ मूर्तकर्म विद्यमान है। वह, स्पर्शादिवाला होने के कारण, आगामी मूर्तकर्म को स्पर्श करता है, इसलिये मूर्त ऐसा वह वह उसके साथ, स्निग्धत्वगुण के वश (-अपने स्निग्धरूक्षत्वपर्याय के कारण), बन्ध को प्राप्त होता है। यह, मूर्तकर्म का मूर्तकर्म के साथ बन्धप्रकार है।
पुनश्‍च (अमूर्त जीव का मूर्तकर्मों के साथ बन्धप्रकार इस प्रकार है कि), निश्‍चयनय से जो अमूर्त है ऐसा जीव, अनादि मूर्तकर्म जिसका निमित्त है ऐसे रागादिपरिणाम द्वारा स्निग्ध वर्तता हुआ, मूर्तकर्मों को विशिष्टरूप से अवगाहता है (अर्थात्‌ एक-दूसरे को परिणाम में निमित्त मात्र हों ऐसे सम्बन्ध विशेष सहित मूर्तकर्मों के क्षेत्र में व्याप्त होता है) और उस रागादिपरिणाम के निमित्त से जो अपने (ज्ञानावरणादि) परिणाम को प्राप्त होते हैं ऐसे मूर्त कर्म भी जीव को विशिष्टरूप से अवगाहते हैं (अर्थात्‌ जीव के प्रदेशों के साथ विशिष्टतापूर्वक एकक्षेत्रावगाह को प्राप्त होते हैं)। यह, जीव और मूर्तकर्म का अन्योन्य-अवगाहस्वरूप बन्धप्रकार है। इस प्रकार अमूर्त ऐसे जीव का भी मूर्त पुण्यपाप कर्म के साथ कथंचित (-किसी प्रकार) बन्ध विरोध को प्राप्त नहीं होता ॥१३४॥ 

इस प्रकार पुण्य-पाप पदार्थ का व्याख्यान समाप्त हुआ।
अब आश्रवपदार्थ का व्याख्यान है। 