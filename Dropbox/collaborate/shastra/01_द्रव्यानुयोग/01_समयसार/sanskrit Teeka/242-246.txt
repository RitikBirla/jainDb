यथा स एव पुरुष:, स्नेहे सर्वस्मिन्नपनीते सति, तस्यामेव स्वभावत एव रजोबहुलायां भूमौ तदेव शस्त्रव्यायामकर्म कुर्वाण:, तैरेवानेकप्रकारकरणैस्तान्येव सचित्तचित्तवस्तूनि निघ्नन्‌, रजसा न बध्यते, स्नेहाभ्यंगस्य बन्धहेतोरभावात्‌; तथा सम्यग्दृष्टि:, आत्मनि रागादी न कुर्वाण: सन्‌, तस्मिन्नेव स्वभावत एव कर्मयोग्यपुद्‌गलबहुले लोके तदेव कायवाङ्‌मन:कर्म कुर्वाण:, तैरेवानेक-प्रकारकरणैस्तान्येव सचित्तचित्तवस्तूनि निघ्नन्‌ कर्मरजसा न बध्यते, रागयोगस्य बंधहेतोर-भावात्‌ ॥२४२-२४६ ॥