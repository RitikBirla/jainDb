ये कर्मोदयविपाकप्रभवा विविधा भावा न ते मम स्वभावा: । एष टंकोत्कीर्णैकज्ञायकभावोऽहम्‌ ।
अस्ति किल रागो नाम पुद्‌गलकर्म, तदुदयविपाकप्रभवोऽयं रागरूपो भाव:, न पुनर्मम स्वभाव: । एष टंकोत्कीर्णैकज्ञायकभावोऽहम्‌ ।
एवमेव च रागपदपरिवर्तनेन द्वेषमोहक्रोधमानमायालोभकर्मनोकर्ममनोवचनकायश्रोत्रचक्षुर्घ्राण-रसनस्पर्शनसूत्राणि षोडश व्याख्येयानि, अनया दिशा अन्यान्यप्यूह्यानि ।
एवं च सम्यग्दृष्टि: स्वं जानन्‌ रागं मुंचश्च नियमाज्ज्ञानवैराग्यसंपन्नो भवति 
एवं सम्यग्दृष्टि: सामान्येन विशेषेण च परस्वभावेभ्यो भावेभ्यो सर्वेभ्योऽपि विविच्य टंकोत्की-र्णैकज्ञायकभावस्वभावमात्मनस्तत्त्वं विजानाति । तथा तत्त्वं विजानंश्च स्वपरभावोपादानापोहन-निष्पाद्यं स्वस्य वस्तुत्वं प्रथयन्‌ कर्मोदयविपाकप्रभवान्‌ भावान्‌ सर्वानपि मुञ्चति ।
ततोऽयं नियमात्‌ ज्ञानवैराग्यसंपन्नो भवति ॥१९८-२०० ॥