<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='06.html'><img src='../../../../../images/common/prev.jpg' id=next height=50 width=50/></a>
      <a href='08.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#सर्वार्थसिद्धि>सर्वार्थसिद्धि</td>
      <td class=example data-dropdown=#राजवार्तिक>राजवार्तिक</td>
      <td class=example data-dropdown=#तत्त्वार्थमंजुषा>तत्त्वार्थमंजुषा</td>
      <td class=example data-dropdown=#कैलाशचंदजी_शास्त्री>कैलाशचंदजी_शास्त्री</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>तत्त्वार्थ-सूत्र (तत्त्वार्थ-सूत्र-पहला-अध्याय)</h2>
      <br><div class=titleContainer align=center><font color=darkGreen>﻿प्रमाण और नय के द्वारा जाने गये जीव आदि तत्त्वों को जानने का अन्य उपाय</font></div>
    <h3 class=mainTitle align=center><font color=maroon> ﻿निर्देशस्वामित्वसाधनाधिकरणस्थितिविधानतः॥७॥<br> </font></h3>
  <div class=bottomContainer id=bottomTxt9 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿निर्देश, स्‍वामित्‍व, साधन, अधिकरण, स्थिति और विधान से सम्‍यग्‍दर्शन आदि विषयों का ज्ञान होता है ।।7।।<br></div>
    <div class=tikaTopContainer><b><br> टीका : 
    <span id=teeka0 class=gatha07 style="color: darkGreen;">&nbsp;&nbsp;सर्वार्थसिद्धि</span>
    <span id=teeka1 class=gatha07 style="color: darkGreen;">&nbsp;&nbsp;तत्त्वार्थमंजुषा</span>
    <span id=teeka2 class=gatha07 style="color: darkGreen;">&nbsp;&nbsp;कैलाशचंदजी-शास्त्री</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha07-teeka0><b><font color=darkGreen>सर्वार्थसिद्धि </font></b><br><br><font color=darkBlue><p>﻿किसी वस्तु के स्‍वरूप का कथन करना <b>निर्देश</b> है। </p><br><p><b>स्‍वामित्‍व</b> का अर्थ आधिपत्‍य है। </p><br><p>जिस निमित्त से वस्‍तु उत्‍पन्‍न होती है वह <b>साधन</b> है। </p><br><p>अधिष्‍ठान या आधार <b>अधिकरण</b> है। </p><br><p>जितने काल तक वस्तु रहती है वह <b>स्थिति</b> है और <b>विधान</b> का अर्थ प्रकार या भेद है। ‘सम्‍यग्‍दर्शन क्‍या है’ यह प्रश्‍न हुआ, इस पर ‘जीवादि पदार्थों का श्रद्धान करना सम्‍यग्‍दर्शन है’ ऐसा कथन करना निर्देश है या नामादिक के द्वारा सम्‍यग्‍दर्शन का कथन करना निर्देश है। सम्‍यग्‍दर्शन किसके होता है ? सामान्‍य से जीव के होता है और विशेष की अपेक्षा गति मार्गणा के अनुवाद से नरकगति में सब पृथिवियों में पर्याप्‍तक नारकियों के औपशमिक और क्षायोपशमिक सम्‍यग्‍दर्शन होता है। पहली पृथिवी में पर्याप्‍तक और अपर्याप्‍तक नारकियों के क्षायिक और क्षायोपशमिक सम्‍यग्‍दर्शन होता है। तिर्यंचगति में पर्याप्‍तक तिर्यंचों के औपशमिक सम्‍यग्‍दर्शन होता है। क्षायिक और क्षायोपशमिक सम्‍यग्‍दर्शन पर्याप्‍तक और अपर्याप्‍तक दोनों प्रकार के तिर्यंचों के होता है। तिर्यंचनी के क्षायिक सम्‍यग्‍दर्शन नहीं होता। औपशमिक और क्षायोपशमिक पर्याप्‍तक तिर्यंचनी के ही होता है, अपर्याप्‍तक तिर्यंचनी के नहीं। मनुष्‍य गति में क्षायिक और क्षायोपशमिक सम्‍यग्‍दर्शन पर्याप्‍तक और अपर्याप्‍तक दोनों प्रकार के मनुष्‍यों के होता है। औपशमिक सम्‍यग्‍दर्शन पर्याप्‍तक मनुष्‍य के ही होता है, अपर्याप्‍तक मनुष्‍य के नहीं। मनुष्‍यनियों के तीनों ही सम्‍यग्‍दर्शन होते हैं किन्‍तु ये पर्याप्‍तक मनुष्‍यनी के ही होते हैं, अपर्याप्‍तक मनुष्‍यनी के नहीं । देवगतिमें पर्याप्‍तक और अपर्याप्‍तक दोनों प्रकार के देवों के तीनों ही सम्‍यग्‍दर्शन होते हैं। </p><br><p><b><font color=red>शंका – अपर्याप्‍तक देवों के औपशमिक सम्‍यग्‍दर्शन कैसे होता है ? </p><br><p></font><font color=darkGreen>समाधान –</font></b> जो मनुष्‍य चारित्रमोहनीय का उपशम करके या करते हुए उपशमश्रेणी में मरकर देव होते हैं उन देवों के अपर्याप्‍तक अवस्‍था में औपशमिक सम्‍यग्‍दर्शन होता है। भवनवासी, व्‍यन्‍तर और ज्‍योतिषी देवों के, इन तीनों की देवांगनाओं के, तथा सौधर्म और ऐशान कल्‍प में उत्‍पन्‍न हुई देवांगनाओं के क्षायिक सम्‍यग्‍दर्शन नहीं होता, औपशमिक और क्षायोपशमिक ये दो सम्‍यग्‍दर्शन होते हैं सो वे भी पर्याप्‍तक अवस्‍थामें ही होते हैं।</p><br><p><b>इन्द्रिय मार्गणा</b> के अनुवाद से संज्ञी पंचेन्द्रिय जीवोंके तीनों सम्‍यग्‍दर्शन होते हैं, अन्‍य जीवोंके कोई भी सम्‍यग्‍दर्शन नहीं होता। <b>कायमार्गणा</b> के अनुवादसे त्रसकायिक जीवोंके तीनों सम्‍यग्‍दर्शन होते हैं, अन्‍य कायवाले जीवोंके कोई भी सम्‍यग्‍दर्शन नहीं होता। <b>योगमार्गणा</b> के अनुवादसे तीनों योगवाले जीवोंके तीनों सम्‍यग्‍दर्शन होते हैं, किन्‍तु अयोगी जीवोंके एक क्षायिक सम्‍यग्‍दर्शन ही होता है। <b>वेदमार्गणा</b> के अनुवादसे तीनों वेदवाले जीवोंके तीनों सम्‍यग्‍दर्शन होते हैं, किन्‍तु अपगतवेदी जीवोंके औपशमिक और क्षायिक ये दो सम्‍यग्‍दर्शन होते हैं। <b>कषायमार्गणा</b> के अनुवादसे चारों कषायवाले जीवोंके तीनों ही सम्‍यग्‍दर्शन होते हैं, किन्‍तु कषायरहित जीवोंके औपशमिक और क्षायिक ये दो सम्‍यग्‍दर्शन होते हैं। <b>ज्ञानमार्गणा</b>के अनुवादसे आभिनिबोधिक ज्ञानी, श्रुतज्ञानी, अवधिज्ञानी और मन:पर्ययज्ञानी जीवोंके तीनों ही सम्‍यग्‍दर्शन होते हैं, किन्‍तु केवलज्ञानी जीवोंके एक क्षायिक सम्‍यग्‍दर्शन ही होता है। <b>संयममार्गणा</b> के अनुवादसे सामायिक और छेदोपस्‍थापना संयत जीवोंके तीनों सम्‍यग्‍दर्शन होते हैं, परिहारविशुद्धिसंयतोंके औपशमिक सम्‍यग्‍दर्शन नहीं होता, शेष दो होते हैं। सूक्ष्‍मसाम्‍परायिकसंयत और यथाख्‍यातसंयत जीवोंके औपशमिक और क्षायिक सम्‍यग्‍दर्शन होते हैं, संयतासंयत और असंयत जीवोंके तीनों सम्‍यग्‍दर्शन होते हैं। <b>दर्शनमार्गणा</b> के अनुवादसे चक्षुदर्शनवाले, अचक्षुदर्शन और अवधिदर्शनवाले जीवोंके तीनों सम्‍यग्‍दर्शन होते हैं, किन्‍तु केवलदर्शनवाले जीवोंके एक क्षायिक सम्‍यग्‍दर्शन ही होता है। <b>लेश्‍यामार्गणा</b> के अनुवादसे छहों लेश्‍यावाले जीवोंके तीनों सम्‍यग्‍दर्शन होते हैं, किन्‍तु लेश्‍यारहित जीवोंके एक क्षायिक सम्‍यग्‍दर्शन ही होता है। <b>भव्‍य मार्गणा</b> के अनुवादसे भव्‍य जीवोंके तीनों सम्‍यग्‍दर्शन होते हैं, अभव्‍योंके कोई भी सम्‍यग्‍दर्शन नहीं होता। <b>सम्‍यक्‍त्‍व मार्गणा</b> के अनुवादसे जहाँ जो सम्‍यग्‍दर्शन है वहाँ वही जानना। <b>संज्ञामार्गणा</b> के अनुवादसे संज्ञी जीवोंके तीनों सम्‍यग्‍दर्शन होते हैं, असंज्ञियोंके कोई भी सम्‍यग्‍दर्शन नहीं होता तथा संज्ञी और असंज्ञी इस संज्ञासे रहित जीवोंके एक क्षायिक सम्‍यग्‍दर्शन ही होता है। <b>आहारमार्गणा</b> के अनुवादसे आहारकोंके तीनों सम्‍यग्‍दर्शन होते हैं, अनाहारक छद्मस्‍थोंके भी तीनों सम्‍यग्‍दर्शन होते हैं, किन्‍तु समुद्घातगत केवली अना‍हारकोंके एक क्षायिक सम्‍यग्‍दर्शन ही होता है।</p><br><p>विशेषार्थ- पदार्थोंके विवेचन करनेकी प्राचीन दो परम्‍पराएँ रही हैं – निर्देश आदि छह अधिकारों द्वारा विवेचन करनेकी एक परम्‍परा और सदादि आठ अधिकारों द्वारा विवेचन करनेकी दूसरी परम्‍परा। यहाँ तत्त्वार्थसूत्रके कर्ता गृद्धपिच्‍छ आचार्य ने 7वें और 8वें सूत्रों द्वारा इन्‍हीं दो परम्‍पराओं का निर्देश किया है। यहाँ टीका में निर्देश आदि के स्‍वरूपका कथन करके उन द्वारा सम्‍यग्‍दर्शन का विचार किया गया है। उसमें भी स्‍वामित्‍व की अपेक्षा जो कथन किया है उसका भाव समझने के लिए यहाँ मुख्‍य बातों का उल्‍लेख कर देना आवश्‍यक प्रतीत होता है। इन बातों को ध्‍यान में रखने से चारों गतियों में किस अवस्‍था में कहाँ कौन सम्‍यग्‍दर्शन होता है इसका निर्णय करने में सहायता मिलती है। वे बातें ये हैं -</p><br><p>1. क्षायिक सम्‍यग्‍दर्शन का प्रस्‍थापक कर्मभूमि का मनुष्‍य ही होता है। किन्‍तु ऐसा जीव कृतकृत्‍यवेदक सम्‍यग्‍दृष्ट‍ि या क्षायिक सम्‍यग्‍दृष्टि  हो जाने के बाद मरकर चारों गतियों में जन्‍म ले सकता है। </p><br><p>2. नरक में उक्त जीव प्रथम नरक में ही जाता है। दूसरे आदि नरकों में कोई भी सम्‍यग्‍दृष्टि मरकर नहीं उत्‍पन्‍न होता। </p><br><p>3. तिर्यंचों में व मनुष्‍यों में उक्त जीव उत्तम भोगभू‍मि के पुरुषवेदी तिर्यंचों में व मनुष्‍यों में ही उत्‍पन्‍न हो सकता है। </p><br><p>4. तिर्यंच, मनुष्‍य और देवगति के स्‍त्रीवेदियों में कोई भी सम्‍यग्‍दृष्टि जीव मरकर नहीं उत्‍पन्‍न होता। </p><br><p>5. भवनत्रिक में भी कोई भी सम्‍यग्‍दृष्टि जीव मरकर नहीं उत्‍पन्‍न होता। </p><br><p>6. उपशम सम्‍यग्‍दृष्टि जीव मरकर देवों में ही उत्‍पन्‍न होता है। उसमें भी उपशमश्रेणि में स्थित उपशम सम्‍यग्‍दृष्टि का ही मरण सम्‍भव है, अन्‍यका नहीं। </p><br><p>7. कृत्‍यकृत्‍यवेदक सम्‍यग्‍दर्शन क्षयोपशम सम्‍यग्‍दर्शन का एक भेद है। इसके सिवा दूसरे प्रकार के क्षयोपशम सम्‍यग्‍दृष्टि जीव मरकर देव और मनुष्‍यगति में ही जन्‍म लेते हैं, नरक और तिर्यंचगति में नहीं। ऐसे जीव यदि तिर्यंचगति और मनुष्‍यगति के होते हैं तो देवों में उत्‍पन्‍न होते हैं। यदि नरकगति और देवगति के होते हैं तो वे मनुष्‍योंमें उत्‍पन्‍न होते हैं। </p><br><p>8. क्षायिकसम्‍यग्‍दृष्टि और कृतकृत्‍यवेदकसम्‍यग्‍दृष्टि जीव मरकर नुपंसकवेदियों में उत्‍पन्‍न होता हुआ भी प्रथम नरक के नपुंसकवेदियों में ही उत्‍पन्‍न होता है। मनुष्‍यगति और तिर्यंचगति के नपुंसकवेदियों में नहीं उत्‍पन्‍न होता । ये ऐसी बातें हैं जिनको ध्‍यानमें रखने से किस गति के जीव के किस अवस्‍था में कौन सम्‍यग्‍दर्शन होता है इसका पता लग जाता है। उसका स्‍पष्‍ट उल्‍लेख मूल टीका में किया ही है। एक बात का उल्‍लेख कर देना और आवश्‍यक प्रतीत होता है वह यह कि गति मार्गणा के अवान्‍तर भेद करणानुयोग में यद्यपि भाववेद की प्रधानता से किये गये हैं, द्रव्‍य वेद की प्रधानता से नहीं, इसलिए यहाँ सर्वत्र भाववेदी स्त्रियोंका ही ग्रहण किया गया है । तथापि द्रव्‍यस्त्रियों में सम्‍यग्‍दृष्टि मरकर नहीं उत्‍पन्न होता यह बात अन्‍य प्रमाणों से जानी जाती है। इस प्रकार किस गतिकी किस अवस्‍थामें कौन सम्‍यग्‍दर्शन होता है इसका विचार किया। शेष मार्गणाओंमें कहाँ कितने सम्‍यग्‍दर्शन हैं और कहाँ नहीं इसका विचार सुगम है, इसलिए यहाँ हमने स्‍पष्‍ट नहीं किया। मात्र मन:पर्ययज्ञानमें उपशम सम्‍यग्‍दर्शनका अस्तित्‍व द्वितीयोपशम सम्‍यग्‍दर्शनकी अपेक्षा जानना चाहिए।</p><br><p>साधन दो प्रकारका है – अभ्‍यन्‍तर और बाह्य। दर्शनमोहनीयका उपशम, क्षय या क्षयोपशम अभ्‍यन्‍तर साधन है। बाह्य साधन इस प्रकार है – नारकियोंके चौथे नरकसे पहले तक अर्थात् तीसरे नरक तक किन्‍हींके जातिस्‍मरण, किन्‍हींके धर्मश्रवण और किन्‍हींके वेदनाभिभवसे सम्‍यग्‍दर्शन उत्‍पन्‍न होता है। चौथेसे लेकर सातवें नरक तक किन्‍हींके जातिस्‍मरण और किन्‍हींके वेदनाभिभवसे सम्‍यग्‍दर्शन उत्‍पन्‍न होता है। तिर्यंचोंमें किन्‍हींके जातिस्‍मरण,  किन्‍हींके धर्मश्रवण और किन्‍हींके जिनबिम्‍बदर्शनसे सम्‍यग्‍दर्शन उत्‍पन्‍न होता है। मनुष्‍योंके भी इसी प्रकार जानना चाहिए। देवोंमें किन्‍हींके जातिस्‍मरण, किन्‍हींके धर्मश्रवण, किन्‍हींके जिनमहिमादर्शन और किन्‍हींके देवऋद्धिदर्शनसे सम्‍यग्‍दर्शन उत्‍पन्‍न होता है। यह व्‍यवस्‍था आनत कल्‍पसे पूर्वतक जानना चाहिए। आनत, प्राणत, आरण और अच्‍युत काल्‍पके देवोंके देवऋद्धिदर्शनको छोड़कर शेष तीन साधन पाये जाते हैं। नौग्रैवेयकके निवासी देवोंके सम्‍यग्‍दर्शनका साधन किन्हींके जातिस्‍मरण और किन्‍हींके धर्मश्रवण है। अनुदिश और अनुत्तरविमानोंमें रहनेवाले देवोंके यह कल्‍पना नहीं है, क्‍योंकि वहाँ सम्‍यग्‍दृष्टि जीव ही उत्‍पन्‍न होते हैं। 	</p><br><p>अधिकरण दो प्रकारका है – अभ्‍यन्‍तर और बाह्य। अभ्‍यन्‍तर अधिकरण – जिस सम्‍यग्‍दर्शनका जो स्‍वामी है वही उसका अभ्‍यन्‍तर अधिकरण है। यद्यपि सम्‍बन्‍धमें षष्‍ठी और अधिकरणमें सप्‍तमी विभक्ति होती है, फिर भी विवक्षाके अनुसार कारककी प्रवृत्ति होती है, अत: षष्‍ठी विभक्ति द्वारा पहले जो स्‍वामित्‍वका कथन किया है उसके स्‍थानमें सप्‍तमी विभक्ति करनेसे अधिकरणका कथन हो जाता है। बाह्य अधिकरण लोकनाड़ी है। </p><br><p><b><font color=red>शंका – वह कितनी बड़ी है ? </font><font color=darkGreen>समाधान –</font></b> एक राजु चौड़ी और चौदह राजु लम्‍बी है।</p><br><p>औपशमिक सम्‍यग्‍दर्शनकी जघन्‍य और उत्‍कृष्‍ट स्थिति एक अन्‍तर्मुहूर्त है। क्षायिक सम्‍यग्‍दर्शनकी संसारी जीवके जघन्‍य स्थिति अन्‍तर्मुहूर्त है व उत्‍कृष्‍ट स्थिति आठ वर्ष और अन्‍तर्मुहूर्त कम दो पूर्वकोटि अधिक तेतीस  सागरोपम है। मुक्त जीवके सादि-अनन्‍त है। क्षायोपशमिक  सम्‍यग्‍दर्शनकी जघन्‍य स्थिति अन्‍तर्मुहूर्त है व उत्‍कृष्‍ट स्थिति छ्यासठ सागरोपम है।</p><br><p>भेदकी अपेक्षा सम्य्ग्दर्शन सामान्युसे एक है। निसर्गज और अधिगमजके भेदसे दो प्रकारका है। औपशमिक, क्षायिक और क्षायोपशमिकके भेदसे तीन प्रकारका है। शब्दों की अपेक्षा संख्यात प्रकारका है तथा श्रद्धान करनेवालोंकी अपेक्षा असंख्या्त प्रकारका और श्रद्धान करने योग्य पदार्थोंकी अपेक्षा अनन्त  प्रकारका है। इसी प्रकार यह निर्देश आदि विधि ज्ञान और चारित्रमें तथा जीव और अजीव आदि पदार्थोंमें आगमके अनुसार लगा लेना चाहिए। 	</p><br><p>क्या इन उपर्युक्त कारणोंसे ही जीवादि पदार्थोंका ज्ञान होता है या और दूसरे भी ज्ञानके उपाय हैं इस प्रकार ऐसा प्रश्न करनेपर दूसरे उपाय हैं यह बतलानेके लिए आगेका सूत्र कहते हैं –</p></font></td>
    <td id=gatha07-teeka1><b><font color=darkGreen>तत्त्वार्थमंजुषा </font></b><br><br><font color=darkBlue><p>निर्देश-स्वामित्व-साधन-अधिकरण-स्थिति-विधानत : ।</p><br><p><b><font color=maroon>अर्थ –</font></b> निर्देश, स्वामित्व, साधन, अधिकरण, स्थिति और विधान से जीवादि पदार्थों का ज्ञान होता है ।</p><br><p><ol><li>निर्देश - वस्तु के स्वरूप का निश्चय करना निर्देश है ।</p><br><p><li>स्वामित्व - वस्तु के अधिपति को स्वामी कहते हैं ।</p><br><p><li>साधन - वस्तु की उत्पत्ति के निमित्तों को साधन कहते हैं ।</p><br><p><li>अधिकरण - वस्तु के आधार को अधिकरण कहते हैं ।</p><br><p><li>स्थिति - कालकृत व्यवस्था को स्थिति कहते हैं ।</p><br><p><li>विधान - वस्तु के भेद-प्रभेद को विधान कहते हैं ।</ol></p><br><p>१. <b><font color=red>प्रश्न – यह सूत्र किसलिए रखा गया है ?</p><br><p></font><font color=darkGreen>उत्तर –</font></b> मध्यम रुचि शिष्यों के अभिप्राय के अनुसार तत्वार्थों के जानने के अन्य उपायों को सूचित करते हुए यह सूत्र अवतरित हुआ है । (<font color=DarkSlateGray>सुख.बो.त.वृ. २५</font>)</p><br><p>	इस प्रकार प्रमाण और नय के द्वारा जाने गये जीवादि पदार्थों के जानने के दूसरे उपाय बताने के लिए यह सूत्र लिखा गया है । (<font color=DarkSlateGray>सर्वा. २५</font>)</p><br><p>२. <b><font color=red>प्रश्न – ये निर्देशादि प्रमाण रूप हैं या नय रूप ?</p><br><p></font><font color=darkGreen>उत्तर –</font></b> ये निर्देशादि छह अनुयोग सम्पूर्ण रूप से वस्तु को विषय करते हैं तो श्रुतज्ञान रूप प्रमाणात्मक बन जाते हैं और यदि उस वस्तु के स्वदेश को विषय करते हैं तो नयात्मक बनते हैं । (<font color=DarkSlateGray>सुख.बो.त.वृ. २७</font>)</p><br><p>३. <b><font color=red>प्रश्न – निर्देशादि का सूत्रोक्त क्रम क्यों कहा गया है ?</p><br><p></font><font color=darkGreen>उत्तर –</font></b> निश्चित पदार्थ के स्वरूप का निश्चय हो जाने पर ही उसके स्वामित्व, साधन आदि के जानने की इच्छा होती है अत: सर्वप्रथम निर्देश का ग्रहण किया गया है और स्वामी आदि का कथन प्रश्नों के अनुसार किया गया है । (<font color=DarkSlateGray>रा.वा. १-२</font>)</p><br><p>४. <b><font color=red>प्रश्न – : सम्यग्दर्शन में निर्देशादि का कथन किस प्रकार करना चाहिए ?</p><br><p></font><font color=darkGreen>उत्तर –</font></b> सम्यग्दर्शन के निर्देशादि -</p><br><p><ul><li>निर्देश - ’जीवादि पदार्थों का श्रद्धान करना सम्यग्दर्शन है’ ऐसा कथन करना निर्देश है । नामादि के द्वारा सम्यग्दर्शन का कथन करना सम्यग्दर्शन का निर्देश है ।</p><br><p><li>स्वामी - सम्यग्दर्शन सामान्य से जीव के होता है, विशेष रूप से गति आदि मार्गणाओं में आगमानुसार कथन करना चाहिए ।</p><br><p><li>साधन - साधन दो प्रकार का है : अभ्यन्तर एवं बाह्य ।</p><br><p>	दर्शनमोहनीय का उपशम, क्षय या क्षयोपशम सम्यग्दर्शन का अभ्यन्तर साधन है एवं बाह्य साधन जातिस्मरण आदि को जानना चाहिए ।</p><br><p><li>अधिकरण - अधिकरण के दो भेद हैं - अभ्यन्तर एवं बाह्य ।</p><br><p>	जिस सम्यग्दर्शन का जो स्वामी है वही उसका अभ्यन्तर अधिकरण है तथा एक राजु चौड़ी एवं चौदह राजु लम्बी लोक (<font color=DarkSlateGray>त्रस</font>) नाड़ी बाह्य अधिकरण है ।</p><br><p><li>स्थिति - सम्यग्दर्शन की जघन्य स्थिति अन्तर्मुहूर्त एवं उत्कृष्ट स्थिति सादि-अनन्त है ।</p><br><p><li>विधान - सम्यग्दर्शन एक, दो, तीन, संख्यात, असंख्यात एवं अनन्त प्रकार का होता है । (<font color=DarkSlateGray>सर्वा. २६-३१</font>)</ul></p><br><p>५ <b><font color=red>प्रश्न – ज्ञान में निर्देशादि का कथन किस प्रकार करना चाहिए ?</p><br><p></font><font color=darkGreen>उत्तर –</font></b> <ul><li>ज्ञान निर्देश-  जीवादि तत्वों के प्रकाशन को ज्ञान कहते हैं अथवा नाम ज्ञान, स्थापना ज्ञान आदि रूप भी ज्ञान होता है ।</p><br><p><li>स्वामी - ज्ञान का स्वामी आत्मा या ज्ञान पर्याय है ।</p><br><p><li>साधन - ज्ञानावरणादि कर्म का क्षयोपशम तथा ज्ञान गुण प्रकट होने की योग्यता ज्ञान का साधन है ।</p><br><p><li>अधिकरण - आत्मा तथा स्वाकार (<font color=DarkSlateGray>अपना आकार</font>) ही अधिकरण है क्योंकि ज्ञान आत्मा में ही रहता है ।</p><br><p><li>स्थिति - मति आदि चार ज्ञान सादि-सान्त हैं एवं केवलज्ञान सादि- अनन्त है ।</p><br><p><li>विधान - सामान्य से ज्ञान एक है, प्रत्यक्ष और परोक्ष के भेद से दो प्रकार का है; द्रव्य, गुण और पर्याय रूप ज्ञेय के भेद से तीन प्रकार का है, नामादि के भेद से चार प्रकार का है । इसी प्रकार ज्ञेयाकार परिणति के भेद से ज्ञान के संख्यात, असंख्यात और अनन्त विकल्प होते हैं । (<font color=DarkSlateGray>रा.वा. १४</font>)</ul></p><br><p>६ <b><font color=red>प्रश्न – चारित्र में निर्देशादि का कथन किस प्रकार करना चाहिए ?</p><br><p></font><font color=darkGreen>उत्तर –</font></b> <ul><li>चारित्र निर्देश - कर्मों के आने के कारणों की निवृत्ति को चारित्र कहते हैं अथवा नामादि रूप चारित्र होता है ।</p><br><p><li>स्वामी - चारित्र का स्वामी आत्मा या चारित्र पर्याय है ।</p><br><p><li>साधन - चारित्र मोहनीय कर्म की उपशमादि अथवा चारित्र प्रगट करने की स्वशक्ति ही साधन है ।</p><br><p><li>अधिकरण - स्वामिसम्बन्ध के योग्य (<font color=DarkSlateGray>आत्मा</font>) वस्तु चारित्र का अधिकरण है ।</p><br><p><li>स्थिति - चारित्र की जघन्य स्थिति अन्तर्मुहूर्त्त और उत्कृष्ट स्थिति कुछ कम पूर्व कोटि प्रमाण है अथवा- औपशमिक और क्षायोपशमिक चारित्र सादि-सान्त है और क्षायिकचारित्र शुद्धि की प्रगटता की अपेक्षा सादि और अनन्त है ।</p><br><p><li>विधान - <ul><li>सामान्य से चारित्र (<font color=DarkSlateGray>सर्व सावद्ययोग निवृत्तिरूप</font>) एक प्रकार का है । </p><br><p>          <li>बाह्य- अभ्यन्तर निवृत्ति के भेद से दो प्रकार का है ।</p><br><p>	<li>औपशमिक, क्षायिक और क्षायोपशमिक के भेद से तीन प्रकार का है ।</p><br><p>	<li>चतुर्यम की दृष्टि से चार प्रकार का है ।</p><br><p>	<li>सामायिक, छेदोपस्थापना आदि के भेद से पाँच प्रकार का है ।</p><br><p>	<li>इस प्रकार विविध निवृत्ति रूप परिणामों की दृष्टि से चारित्र के संख्यात, असंख्यात और अनन्त विकल्प होते हैं । (<font color=DarkSlateGray>रा.वा. १४</font>)</ul></ul></p><br><p>इसी प्रकार आस्रव, बन्ध, संवर, निर्जरा, मोक्ष आदि में भी निर्देशादि का कथन करना चाहिए ।</p><br><p>७ <b><font color=red>प्रश्न – जीव द्रव्य में निर्देश आदि का कथन किस प्रकार करना चाहिए ?</p><br><p></font><font color=darkGreen>उत्तर –</font></b> <ul><li>निर्देश - पर्यायार्थिक नय से आगे कहे जाने वाला औपशमिकादि भाव रूप जीव है तथा द्रव्यार्थिक नय से नाम जीव, स्थापना जीव, द्रव्य जीव, भाव जीव आदि निक्षेपों से जीव का वर्णन किया जाता है । </p><br><p><li>स्वामित्व - अग्नि में औष्ण्य के समान भेद करने से जीव अपनी पर्याय का स्वामी है तथा व्यवहार नय की विवक्षा से जीवादि सर्व पदार्थों का स्वामी जीव है ।</p><br><p><li>साधन - व्यवहार नय से औपशमिकादि भाव साधन हैं तथा 'च' शब्द से माता-पिता के रज- वीर्य, आहारादि से स्वरूप लाभ करता है । इसलिए ये भी जीव के साधन हैं । जीवस्वरूप पारिणामिक भाव ज्ञान, दर्शन आदि से ही सदा काल जीव जीता रहता है, इसलिए निश्चय नय से तो पारिणामिक भाव जीव के कारण हैं ।</p><br><p><li>अधिकरण - निश्चय से शरीर के छोटा-बडा होने से आत्मप्रदेशों में हीनाधिकता नहीं होती । इसलिए आकाश के समान अपने प्रदेशों में प्रतिष्ठित होने के कारण आत्मप्रदेश ही जीव का अधिकरण हैं और व्यवहार नय से शरीर अधिकरण है ।</p><br><p><li>स्थिति - द्रव्यार्थिक नय की अपेक्षा जीवद्रव्य अनादिनिधन है क्योंकि कभी भी जीव चैतन्य, द्रव्यत्व, उपयोग, असंख्यात- प्रदेशित्व आदि सामान्य स्वरूप को छोड़ नहीं सकता । पर्यायार्थिक नय की अपेक्षा जीव की स्थिति एक समयादि अनेक प्रकार की है क्योंकि उपयोग आदि की पर्यायें भिन्न-भिन्न होती है ।</p><br><p><li>विधान - जीव नारकादि के भेद से संख्यात, असंख्यात और अनन्त प्रकार के है। (<font color=DarkSlateGray>रा.वा. ३- १३</font>)</ul></p><br><p>८ <b><font color=red>प्रश्न – अजीव द्रव्यों में निर्देशादि का कथन किस प्रकार करना चाहिए ?</p><br><p></font><font color=darkGreen>उत्तर –</font></b> <ul><li>निर्देश - (<font color=DarkSlateGray>व्यवहार नय की अपेक्षा</font>) दस प्राणों से रहित अजीव होता है अथवा नामादिरूप भी अजीव है।</p><br><p><li>स्वामित्व - अजीव का स्वामी अजीव है अथवा जीव पुद्गलादि का भोक्ता होने से जीव भी अजीव का स्वामी है।</p><br><p><li>साधन - अणु का साधन भेद, स्कन्ध का साधन भेद और संघात है तथा  बाह्य साधन कालादि हैं । धर्मादि द्रव्यों में गतिहेतुता आदि रूप साधन अगुरुलघु गुण से अनुगृहीत एवं स्वात्मभूतसत्ता संबंध है अथवा जीव, पुद्गल भी साधन हैं । क्योंकि जीव एवं पुद्गल के निमित्त से गति आदि हेतुता की अभिव्यक्ति होती है ।</p><br><p><li>अधिकरण - साधारणतया स्वात्मा में व्यवस्थित होने के कारण सभी द्रव्यों का अपना निज स्वरूप ही अधिकरण है, असाधारण आकाश द्रव्य सर्व द्रव्यों का अधिकरण है तथा जलादि वस्तुओं का आधार घटादि है।</p><br><p><li>स्थिति - द्रव्यदृष्टि से (<font color=DarkSlateGray>सभी द्रव्यों की</font>) स्थिति अनादि-अनन्त है और पर्याय अपेक्षा समय आदि की स्थिति है।</p><br><p><li>विधान - प्रतिनियत अनादि पारिणामिक द्रव्यार्थिक नय के आदेश से धर्मादि द्रव्य तथा पुद्गल एक-एक है तथा पर्यायार्थिक नय की अपेक्षा अनेक हें । (<font color=DarkSlateGray>रा.वा. १४</font>)</ul></p><br><p>९ <b><font color=red>प्रश्न – पर्यायार्थिक नय की अपेक्षा धर्मादि द्रव्य अनेक किस प्रकार हैं ?</p><br><p></font><font color=darkGreen>उत्तर –</font></b> पर्यायार्थिक दृष्टि से अनन्त जीवादि द्रव्यों के गति, स्थिति, अवगाहन आदि उपकार के कारण होने से ये धर्मादि द्रव्य एक, अनेक, संख्यात, असंख्यात और अनन्त हैं । परप्रत्यय की अपेक्षा काल संख्यात, असंख्यात और परिणमन का निमित्त होने से अनन्त है । पुद्गल द्रव्य प्रतिनियत एक, अनेक, संख्यात, असंख्यात और अनन्त प्रदेश, पर्याय की अपेक्षा से एक, संख्यात, असंख्यात और अनन्त हैं । (<font color=DarkSlateGray>रा.वा. १४</font>)</p><br><br><p>१० <b><font color=red>प्रश्न – औपशमिकादि सम्यग्दर्शन के स्वामी कौन हैं ?</p><br><p></font><font color=darkGreen>उत्तर –</font></b> <ul><li><b>औपशमिक सम्यक्त्व के स्वामी -</b> प्रथमादि सातों पृथिवियों की पर्याप्त अवस्था में औपशमिक सम्यग्दर्शन होता है । तिर्यञ्च, मनुष्य तथा देवों की पर्याप्त अवस्था में औपशमिक सम्यक्त्व पाया जाता है । विशेष यह है कि देवों की अपर्याप्त अवस्था में भी यह पाया जाता है । </p><br><p><li><b>क्षायिक सम्यक्त्व के स्वामी -</b> प्रथम नरक, भोगभूमिज तिर्यञ्च, भोगभूमिज एवं कर्मभूमिज मनुष्यों में तथा वैमानिक देवों में पर्याप्त एवं अपर्याप्त दोनों अवस्थाओं में क्षायिक सम्यक्त्व पाया जाता है । तथा द्वितीयादि नरकों में, कर्म-भूमियाँ तिर्यंचों में, लब्ध्यपर्याप्तक मनुष्यों में, भवनत्रिक देवों में, सभी देवियों, सभी मनुष्यनी में एवं सभी तिर्यञ्चनी के किसी भी अवस्था में क्षायिक सम्यक्त्व नहीं पाया जाता हे । </p><br><p><li><b>क्षायोपशमिक सम्यक्त्व के स्वामी -</b> नरक गति में प्रथम पृथिवी के अतिरिक्त नीचे की छह पृथिवियों में, देवगति में, भवनत्रिक देवों में तथा सर्व प्रकार की स्त्रियों की पर्याप्त अवस्था में ही यह सम्यक्त्व होता है, अपर्याप्त अवस्था में नहीं । (<font color=DarkSlateGray>गो. जी. १२८</font>)</ul></p><br><p>११ <b><font color=red>प्रश्न – नारकियों के कौन-कौन सा सम्यग्दर्शन होता है ?</p><br><p></font><font color=darkGreen>उत्तर –</font></b> प्रथम पृथ्वी से सातवीं पृथ्वी तक पर्याप्तक नारकियों के औपशमिक और क्षायोपशमिक सम्यग्दर्शन होता है । पहली पृथ्वी में पर्याप्तक और अपर्याप्तक नारकियों के क्षायिक और क्षायोपशमिक सम्यग्दर्शन होता है । (<font color=DarkSlateGray>सर्वा. २६</font>)</p><br><p>१२ <b><font color=red>प्रश्न – तिर्यचों के कौन-कौनसा सम्यग्दर्शन होता है ?</p><br><p></font><font color=darkGreen>उत्तर –</font></b> तिर्यंचों में पर्याप्तक तिर्यंचों के औपशमिक सम्यग्दर्शन होता है । क्षायिक और क्षायोपशमिक सम्यग्दर्शन पर्याप्त एवं अपर्याप्त दोनों अवस्थाओं में होता है । तिर्यञ्चनी के औपशमिक एवं क्षायोपशमिक सम्यग्दर्शन पर्याप्तक के ही होता है, अपर्याप्तक अवस्था में नहीं । तिर्यञ्चनी के क्षायिक सम्यग्दर्शन नहीं होता है । (<font color=DarkSlateGray>सर्वा. २६</font>)</p><br><p>१३ <b><font color=red>प्रश्न – मनुष्यों में कौन-कौन सा सम्यग्दर्शन होता है ?</p><br><p></font><font color=darkGreen>उत्तर –</font></b> मनुष्यगति में क्षायिक और क्षायोपशमिक सम्यग्दर्शन पर्याप्तक और अपर्याप्तक दोनों प्रकार के मनुष्यों के होते हैं । औपशमिक सम्यग्दर्शन पर्याप्तक मनुष्य के ही होता है, अपर्याप्तक मनुष्य के नहीं । मनुष्यनियों के तीनों ही सम्यग्दर्शन होते हैं किन्तु ये पर्याप्तक मनुष्यनी के ही होते हैं, अपर्याप्तक मनुष्यनी के नहीं । (<font color=DarkSlateGray>सर्वा. २६</font>)</p><br><p>१४ <b><font color=red>प्रश्न – देवों में कौन-कौनसा सम्यग्दर्शन होता है ?</p><br><p></font><font color=darkGreen>उत्तर –</font></b> देवगति में पर्याप्तक और अपर्याप्तक दोनों प्रकार के देवों में तीनों ही सम्यग्दर्शन होते हैं । भवनवासी, व्यन्तर और ज्योतिषी देवों के, इन तीनों की देवांगनाओं के तथा सौधर्म-ऐशान कल्प में उत्पन्न हुई देवांगनाओ के क्षायिक सम्यग्दर्शन नहीं होता, औपशमिक और क्षायोपशमिक ये दो सम्यग्दर्शन होते हैं, वे भी पर्याप्त अवस्था में ही होते हैं । (<font color=DarkSlateGray>सर्वा. २६</font>)</p><br><p>१५ <b><font color=red>प्रश्न – देवों की अपर्याप्तक अवस्था में औपशमिक सम्यग्दर्शन कैसे होता है ?</p><br><p></font><font color=darkGreen>उत्तर –</font></b> जो मनुष्य चारित्र मोहनीय का उपशम करके या करते हुए उपशम श्रेणी में मरकर देव होते हैं उन देवों के अपर्याप्तक अवस्था में औपशमिक सम्यग्दर्शन होता है । (<font color=DarkSlateGray>सर्वा. २६</font>)</p><br><p>१६ <b><font color=red>प्रश्न – सम्यग्दर्शन की प्राप्ति का साधन क्या है ?</p><br><p></font><font color=darkGreen>उत्तर –</font></b> सम्यग्दर्शन का निमित्त जिनसूत्र है, अथवा जिनसूत्र के जानने वाले पुरुष हैं । तथा अन्तरंग कारण दर्शनमोह के क्षय, उपशम व क्षयोपशम हैं । (<font color=DarkSlateGray>नि.सा. ५३</font>) जब देशनालब्धि और काललब्धि आदि बहिरंग कारण तथा करणलब्धि रूप अन्तरंग कारण- सामग्री प्राप्त होती है, तभी यह भव्य प्राणी विशुद्ध सम्यग्दर्शन का धारक होता है । (<font color=DarkSlateGray>म.पु. ९/११६</font>) </p><br><p>	जिनेन्द्रदेव के अलावा कोई देव पूज्य नहीं, दया के बिना कोई धर्म नहीं, आत्मतत्त्व के अलावा कोई तत्व नहीं, निर्ग्रन्थ के अलावा कोई गुरु नहीं, समस्त तत्वों के प्रकाशक जिनागम के अलावा कोई आगम नहीं, धर्मात्माओं से प्रेम के अलावा कोई स्नेह, नहीं, मोक्ष के समान कोई सुख नहीं, रत्नत्रय के समान कोई रत्न नहीं, सत्पात्र को दान के समान कोई दान नहीं तथा जिनेन्द्रपूजा के समान कोई पूजा नहीं है, ऐसा निश्चय करना सम्यग्दर्शन का मूल कारण है । (<font color=DarkSlateGray>शा. पु. ८२७ - ३०</font>)</p><br><p>	तीर्थंकर, केवली, श्रमण, भवस्मरण, शास्त्र, देवमहिमा आदि बहुत प्रकार के सम्यग्दर्शन की प्राप्ति के बाह्य हेतु मानने चाहिए । (<font color=DarkSlateGray>न. च. ३१६</font>)</p><br><p>	जातिस्मरण, जिनबिम्बदर्शन, धर्मश्रवण, जिनमहिमादर्शन, देव-ऋद्धि दर्शन व वेदना आदि सम्यग्दर्शन के बाह्य कारण हैं ।</p><br><p>१७ <b><font color=red>प्रश्न – नारकियों में सम्यग्दर्शन की प्राप्ति का साधन क्या है ?</p><br><p></font><font color=darkGreen>उत्तर –</font></b> नारकियों में सम्यग्दर्शन की प्राप्ति का अंतरंग साधन दर्शनमोह का उपशम, क्षय या क्षयोपशम है । </p><br><p>	नारकियों में सम्यग्दर्शन की प्राप्ति में बहिरंग साधन - </p><br><p>	तीसरे नरक तक के नारकियों के जातिस्मरण, धर्मश्रवण और वेदनाभिभव ये तीन साधन हैं । </p><br><p>	चौथे से सातवें तक जाति-स्मरण एवं वेदनाभिभव ये दो कारण हैं । (<font color=DarkSlateGray>सर्वा. २८</font>) </p><br><p>१८ <b><font color=red>प्रश्न – सभी नारकियों को जातिस्मरण होता है अत: सभी के सम्यग्दर्शन मानना चाहिए ।</p><br><p></font><font color=darkGreen>उत्तर –</font></b> यह कोई दोष नहीं है, क्योंकि सामान्य रूप से भवस्मरण के द्वारा सम्यक्त्व की उत्पत्ति नहीं होती । किन्तु धर्मबुद्धि से पूर्व- भव में किये गये अनुष्ठानों की विफलता के दर्शन से ही प्रथम सम्यक्त्व की उत्पत्ति का कारणत्व इष्ट है, जिससे पूर्वोक्त दोष प्राप्त नहीं होता और इस प्रकार की बुद्धि सब नारकी जीवों के होती नहीं है, क्योंकि तीव्र मिथ्यात्व के उदय के वशीभूत नारकी जीवों के पूर्व भवों का स्मरण होते हुए भी उक्त प्रकार के उपयोग का अभाव है । इस प्रकार जातिस्मरण प्रथम सम्यक्त्व की उत्पत्ति का कारण है । (<font color=DarkSlateGray>ध. पु. ६/४२२</font>)</p><br><p>११ <b><font color=red>प्रश्न – वेदना नारकियों के सम्यक्त्व का कारण कैसे है ?</p><br><p></font><font color=darkGreen>उत्तर –</font></b> यद्यपि वेदना सामान्य सम्यक्त्वोत्पत्ति का कारण नहीं है, किन्तु जिन जीवों के ऐसा उपयोग होता है कि अमुक वेदना अमुक मिथ्यात्व के कारण या अमुक असंयम से उत्पन्न हुई है उन्हीं जीवों की वेदना सम्यक्त्वोत्पत्ति का कारण होती है, अन्य जीवों की वेदना नरकों में सम्यक्त्वोत्पत्ति का कारण नहीं होती है; क्योंकि उसमें उक्त प्रकार के उपयोग का अभाव होता है । (<font color=DarkSlateGray>ध. ६/४२३</font>)</p><br><p>२० <b><font color=red>प्रश्न – नारकियों के धर्मश्रवण कैसे सम्भव है, क्योंकि वहाँ तो ऋषियों के गमन का अभाव है ?</p><br><p></font><font color=darkGreen>उत्तर –</font></b> नहीं, क्योंकि अपने पूर्वभव के सम्बन्धी जीवों के धर्म उत्पन्न कराने में प्रवृत्ति और समस्त बाधाओं से रहित सम्यग्दृष्टि देवों का नरकों में गमन देखा जाता है । नीचे की चार पृथिवियों में धर्मश्रवण के द्वारा प्रथम सम्यक्त्व की उत्पत्ति नहीं होती, क्योंकि वहाँ देवों के गमन का अभाव है । वहाँ स्थित सम्यग्दृष्टियों से धर्मश्रवण करके सम्यक्त्व की उत्पत्ति क्यों नहीं होती ? ऐसा पूछने पर उत्तर देते हैं कि नहीं होती, क्योंकि भव सम्बन्ध से या पूर्व वैर के सम्बन्ध से परस्पर विरोधी हुए नारकी जीवों के अनुग्राह्य-अनुग्राहक भाव उत्पन्न होना असंभव है । (<font color=DarkSlateGray>ध. ६/४२२-४२४</font>)</p><br><p>२१ <b><font color=red>प्रश्न – तिर्यंचों में सम्यग्दर्शन की प्राप्ति का साधन क्या है ?</p><br><p></font><font color=darkGreen>उत्तर –</font></b> तिर्यंचों में कितने ही तिर्यंच जीव प्रतिबोध से और कितने ही स्वभाव से भी प्रथमोपशम और वेदक सम्यक्त्व को ग्रहण करते हैं । इसके अतिरिक्त कोई सुख-दुःख को देखकर उत्पन्न हुए जाति-स्मरण से, कितने ही जिनबिम्ब के दर्शन से प्रथमोपशम और वेदक सम्यक्त्व ग्रहण करते हैं। (<font color=DarkSlateGray>ति.प. ५/३१०-११</font>) 	तिर्यंचों में कोई जातिस्मरण, कोई धर्मश्रवण और कोई जिनबिम्बदर्शन से सम्यग्दर्शन उत्पन्न करते हैं । (<font color=DarkSlateGray>सर्वा. २८</font>)</p><br><p>२२ <b><font color=red>प्रश्न – मनुष्यों में सम्यग्दर्शन-प्राप्ति का साधन क्या है ?</p><br><p></font><font color=darkGreen>उत्तर –</font></b> कर्मभूमि में कोई मनुष्य प्रतिबोधन से, कोई स्वभाव से, कितने ही बहुत प्रकार के सुख-दुःख को देखकर उत्पन्न हुए जातिस्मरण से, कितने ही भगवान की कल्याणक आदि रूप महिमा के दर्शन से एवं कितने ही जिनबिम्ब के दर्शन से औपशमिकादि सम्यग्दर्शन प्राप्त करते हैं । (<font color=DarkSlateGray>ति.प. ४/३००-०१</font>) तिर्यंचों के समान मनुष्य में जानना चाहिए अर्थात् जातिस्मरण, धर्मश्रवण एवं जिनबिम्बदर्शन से मनुष्यों के सम्यग्दर्शन उत्पन्न होता है । (<font color=DarkSlateGray>सर्वा. २८</font>)  भोगभूमि में कोई जातिस्मरण से, कोई देवों के प्रतिबोध से तथा कोई चारण मुनि आदि के सदुपदेश से सम्यक्त्व ग्रहण करते हैं । (<font color=DarkSlateGray>ति .प. ४/३८५</font>)</p><br><p>२३ <b><font color=red>प्रश्न – मनुष्यों में जिनमहिमा-दर्शन को सम्यग्दर्शन का कारण क्यों नहीं कहा है ?</p><br><p></font><font color=darkGreen>उत्तर –</font></b> यह कोई दोष नहीं है क्योंकि जिनमहिमादर्शन का जिनबिंब के दर्शन में अंतर्भाव हो जाता है । अथवा मिथ्यादृष्टि मनुष्यों के आकाश में गमन करने की शक्ति न होने से उनके चतुर्विध देवनिकायों के द्वारा किये जाने वाले नन्दीश्वरद्वीपवर्ती जिनेन्द्रप्रतिमाओं के महामहोत्सव का देखना सम्भव नहीं है, इसलिए उनके जिनमहिमादर्शन रूप कारण का अभाव है । किन्तु मेरुपर्वत पर किये जाने वाले जिनेन्द्र-महोत्सवों को विद्याधर मिथ्यादृष्टि देखते हैं इसलिए उपर्युक्त अर्थ नहीं कहना चाहिए, ऐसा कितने ही आचार्य कहते हैं, अतएव पूर्वोक्त अर्थ ही ग्रहण करना योग्य है । (<font color=DarkSlateGray>ध. ६.४३०</font>)</p><br><p>२४ <b><font color=red>प्रश्न – मनुष्यों में सम्यक्त्व की उत्पत्ति के कारणों में ऋषियों एवं तीर्थ- क्षेत्रों के दर्शनों का निर्देश क्यों नहीं किया ? </p><br><p></font><font color=darkGreen>उत्तर –</font></b> लब्धिसम्पन्न ऋषियों के दर्शन का भी जिनबिम्बदर्शन में ही अन्तर्भाव हो जाता है । ऊर्जयन्त पर्वत तथा चम्पापुर वा पावापुर आदि के दर्शन का भी जिनबिम्बों के दर्शन तथा जिन भगवान के निर्वाण- गमन के कथन के बिना प्रथम सम्यक्त्व का ग्रहण नहीं है । (<font color=DarkSlateGray>ध.पु. ६/४३०</font>)</p><br><p>२५ <b><font color=red>प्रश्न – देवों में सम्यक्त्वोत्पत्ति के कौन-कौन से कारण हैं ?</p><br><p></font><font color=darkGreen>उत्तर –</font></b> भवनत्रिक एवं सौधर्म से सहस्रार स्वर्ग तक के देवों में सम्यक्त्व प्राप्ति के जिनमहिमादर्शन, धर्मश्रवण, जाति-स्मरण एवं देवऋद्धिदर्शन ये चार कारण हैं । आनतादि चार स्वर्ग तक के देवों में देवर्द्धिदर्शन को छोडकर शेष तीन कारण हैं । नव ग्रैवेयक में जिनमहिमादर्शन को छोडकर शेष दो कारण हैं । अनुदिश व अनुत्तर विमानों में सभी सम्यग्दृष्टि ही उत्पन्न होते हैं अत: इनमें सम्यक्त्व प्राप्ति का कोई कारण नहीं है । (<font color=DarkSlateGray>सर्वा. २८</font>)</p><br><p>२६ <b><font color=red>प्रश्न – देवों में जिनबिम्बदर्शन सम्यग्दर्शन का कारण क्यों नहीं कहा ?</p><br><p></font><font color=darkGreen>उत्तर –</font></b> यह कोई दोष नहीं है क्योंकि जिनबिम्बदर्शन का जिनमहिमादर्शन में ही अन्तर्भाव हो जाता है, कारण जिनबिम्ब के बिना जिनमहिमा की उपपत्ति बनती नहीं है । (<font color=DarkSlateGray>ध. ६/४३२</font>) ऐसी आशंका नहीं करनी चाहिए कि स्वर्गावतरण, जन्माभिषेक और परिनिष्क्रमणरूप जिनमहिमाएँ जिनबिम्ब के बिना ही की जाती हैं अत: वह जिनमहिमा में गर्भित नहीं होता क्योंकि इनमें भी भावी जिनबिम्ब का दर्शन पाया जाता है । अथवा, इन महिमाओं में उत्पन्न होने वाला प्रथम सम्यक्त्व जिनबिम्ब-दर्शन निमित्तक नहीं है, किन्तु जिनगुणश्रवण निमित्तक है । (<font color=DarkSlateGray>ध. ६/४३३</font>)</p><br><p>२७ <b><font color=red>प्रश्न – आनतादि स्वर्गों में देवर्द्धि-दर्शन को सम्यक्त्व का कारण क्यों नहीं कहा ?</p><br><p></font><font color=darkGreen>उत्तर –</font></b> आनतादि चार स्वर्गों में महर्द्धि से युक्त ऊपर के देवों का आगमन नहीं होता, इसलिए वहाँ महर्द्धि दर्शन रूप प्रथम सम्यक्त्व की उत्पत्ति का कारण नहीं पाया जाता है । उन्हीं कल्पों में स्थित देवों की महर्द्धि का दर्शन प्रथम सम्यक्त्व की उत्पत्ति का निमित्त हो नहीं सकता, क्योंकि उसी ऋद्धि को बार-बार देखने से विस्मय हो नहीं सकता । अथवा - उक्त कल्पों में शुक्ल लेश्या के सदभाव के कारण महर्द्धि के दर्शन से उन्हें कोई संक्लेश भाव उत्पन्न नहीं होता । अत: आनतादि चार स्वर्गों में महर्द्धिदर्शन को सम्यक्त्व-प्राप्ति का कारण नहीं कहा । (<font color=DarkSlateGray>ध .पु. ६- ४३५</font>) विशेष वहीं देखें ।</p><br><p>२८ <b><font color=red>प्रश्न – देवर्द्धिदर्शन का जातिस्मरण में समावेश क्यों नहीं होता ?</p><br><p></font><font color=darkGreen>उत्तर –</font></b> नहीं होता, क्योंकि अपनी अणिमादिक ऋद्धियों को देखकर जब यह विचार उत्पन्न होता है कि ये ऋद्धियाँ जिन भगवान द्वारा उपदिष्ट धर्म के अनुष्ठान से उत्पन्न हुई हैं, तब प्रथम सम्यक्त्व की प्राप्ति जातिस्मरण निमित्तक होती है । किन्तु मैं सम्यक्त्व से रहित द्रव्य संयम के फल से वाहनादिक नीच देवों में उत्पन्न हुआ हूँ, तब प्रथम सम्यक्त्व का ग्रहण देवर्द्धिदर्शन निमित्तिक होता है । इससे ये दोनों कारण एक नहीं हो सकते ।</p><br><p>	(<font color=DarkSlateGray>२</font>) जातिस्मरण, उत्पन्न होने के प्रथम समय से लेकर अन्तर्मुहूर्त काल के भीतर ही होता है । किन्तु देवर्द्धिदर्शन उत्पन्न होने के समय से अन्तर्मुहूर्त काल के पश्चात् ही होता है । इसलिए भी इन दोनों कारणों में एकत्व नहीं है । (<font color=DarkSlateGray>ध. ६/४३३-३४</font>)</p><br><p>२९ <b><font color=red>प्रश्न – नव ग्रैवेयक में जिनमहिमा दर्शन को सम्यक्त्व-प्राप्ति का कारण क्यों नहीं माना ?</p><br><p></font><font color=darkGreen>उत्तर –</font></b> नव ग्रैवेयक में जिनमहिमादर्शन को सम्यक्त्व-प्राप्ति का कारण नहीं कहा क्योंकि ग्रैवेयक विमानवासी देव नन्दीश्वर आदि के महोत्सव देखने नहीं आते । वीतरागी होने के कारण अवधिज्ञान से जिन-महिमा को देखते हुए भी उन्हें विस्मय उत्पन्न नहीं होता । (<font color=DarkSlateGray>ध. पु. ६./४३६</font>)</p><br><p>३० <b><font color=red>प्रश्न – सम्यग्दर्शन की स्थिति कितनी है ?</p><br><p></font><font color=darkGreen>उत्तर –</font></b> औपशमिक सम्यग्दर्शन की जघन्य एवं उत्कृष्ट स्थिति एक अन्तर्मुहूर्त है । क्षायिक सम्यग्दर्शन की संसार सापेक्ष जघन्य स्थिति अन्तर्मुहूर्त और उत्कृष्ट स्थिति आठ वर्ष, अन्तर्मुहूर्त कम दो पूर्वकोटि अधिक तैंतीस सागरोपम प्रमाण है, मुक्त जीव के सादि अनन्त है । क्षायोपशमिक सम्यग्दर्शन की जघन्य स्थिति अन्तर्मुहूर्त एवं उत्कृष्ट स्थिति छयासठ सागर प्रमाण है । (<font color=DarkSlateGray>सर्वा. ३०</font>)</p><br><p>३१ <b><font color=red>प्रश्न – सम्यग्दर्शन कितने प्रकार का होता है ?</p><br><p></font><font color=darkGreen>उत्तर –</font></b> सामान्य से सम्यग्दर्शन एक प्रकार का है । निसर्गज और अधिगमज के भेद से सम्यग्दर्शन दो प्रकार का है । औपशमिक, क्षायिक और क्षायोपशमिक के भेद से तीन प्रकार का है । सम्यक्त्व दस प्रकार का है- (<font color=DarkSlateGray>१</font>) आशा (<font color=DarkSlateGray>२</font>) मार्ग (<font color=DarkSlateGray>३</font>) उपदेश (<font color=DarkSlateGray>४</font>) सूत्र (<font color=DarkSlateGray>५</font>) बीज (<font color=DarkSlateGray>६</font>) संक्षेप (<font color=DarkSlateGray>७</font>) विस्तार (<font color=DarkSlateGray>८</font>) अर्थ (<font color=DarkSlateGray>९</font>) अवगाढ (<font color=DarkSlateGray>१०</font>) परमावगाढ सम्यक्त्व। (<font color=DarkSlateGray>आ. अ. ११</font>)</p><br><p>	इसी प्रकार विभिन्न परिणामों कीं दृष्टि से संख्यात, असंख्यात और अनन्त विकल्प सम्यग्दर्शन के होते हैं । (<font color=DarkSlateGray>रा .वा. १४</font>)</p><br><p>	भेद की अपेक्षा- सम्यग्दर्शन सामान्य से एक़ है । निसर्गज और अधिगमज के भेद से दो प्रकार का है । औपशमिक, क्षायिक और क्षायोपशमिक के भेद से तीन प्रकार का है । शब्दों की अपेक्षा संख्यात प्रकार का है। श्रद्धान करने वालों की अपेक्षा असंख्यात प्रकार का है। श्रद्धान करने योग्य पदार्थों की अपेक्षा अनन्त प्रकार का है । (<font color=DarkSlateGray>सर्वा. ३१</font>)  साध्य और साधन के भेद से सम्यक्त्व दो प्रकार का कहा गया है ।</p><br><p>	उपशम और मिश्र ये दो सम्यक्त्व तो साधन माने गये हैं और मुक्ति को साक्षात् देने वाला क्षायिक सम्यक्त्व साध्य कहा गया है । (<font color=DarkSlateGray>यो.सा. १/१८</font>) अथवा - सरल सम्यक्त्व और वीतराग सम्यक्त्व की अपेक्षा सम्यक्त्व दो प्रकार का है । (<font color=DarkSlateGray>स.कौ. १/२८</font>)</p><br><p>३२ <b><font color=red>प्रश्न – आज्ञादि सम्यक्त्व के क्या लक्षण हैं ?</p><br><p></font><font color=darkGreen>उत्तर –</font></b> <ul><li><b>आज्ञा सम्यक्त्व :</b> भगवत् अर्हन्त सर्वज्ञ की आज्ञामात्र को मानकर सम्यग्दर्शन को प्राप्त हुए जीव आज्ञारुचि हैं । जिस तत्त्वश्रद्धा में भगवान अर्हन्त सर्वज्ञ द्वारा रचे हुए आगम की आज्ञा को स्वीकार करने से उत्पन्न हुआ तत्वज्ञान पाया जाता है उसे आज्ञा सम्यक्त्व कहते हैं । </p><br><p><li><b>मार्ग सम्यक्त्व :</b> अपरिग्रही मोक्षमार्ग के श्रवण मात्र से उत्पन्न रुचि वाला मार्गरुचि नामक सम्यक्त्व है । रत्नत्रय रूप मोक्षमार्ग के विचार से प्रकट होने वाले तत्त्वश्रद्धान को मार्ग सम्यक्त्व कहते हैं ।</p><br><p><li><b>उपदेश सम्यक्त्व :</b> तीर्थंकर, बलदेव आदि के चरित्रों के उपदेश को सुनकर जो श्रद्धान करते हैं, वे उपदेशरुचि हैं । तिरेसठ शलाका में विभक्त तीर्थंकरादि पुराण पुरुषों के चरित को श्रवण करने से उत्पन्न होने वाली श्रद्धाविशेष को उपदेश सम्यक्त्व कहते हैं ।</p><br><p><li><b>सूत्र-सम्यक्त्व :</b> दीक्षा, मर्यादा आदि के निरूपक आचारांग आदि सूत्र के सुनने से उत्पन्न सम्यग्दर्शन वाले सूत्ररुचि हैं । साधुजनों के महाव्रत आदि आचार के निरूपण करने के भाजनप्राय आचाराङ्ग सूत्र के श्रवण से  उत्पन्न हुए तत्त्वश्रद्धान को सूत्र सम्यक्त्व कहा है ।</p><br><p><li><b>बीज सम्यक्त्व :</b> बीजपदों के ग्रहण पूर्वक सूक्ष्मार्थ को सुनकर जो तत्वार्थ श्रद्धान को प्राप्त हुए हैं वे बीजरुचि हैं । समस्त शास्त्रों के समूह की सूचना का लक्ष्य बीजपद है और उसके आधार से प्रकट होने वाली तत्व रुचि को बीज सम्यक्त्व कहते हैं।</p><br><p><li><b>संक्षेप सम्यक्त्व :</b> जीवादि पदार्थों के संक्षेप कथन को सुनकर जो श्रद्धान को प्राप्त हुए हैं, वे संक्षेपरुचि हैं । आप्त, श्रुत, व्रत व पदार्थों के स्वल्प वर्णन से उत्पन्न होने वाली तत्त्वश्रद्धा को संक्षेप सम्यक्त्व कहते हैं ।</p><br><p><li><b>विस्तार सम्यक्त्व :</b> अंगपूर्व के विषयभूत जीवादि पदार्थों के विस्तार, प्रमाण, नय आदि के निरूपण के बल से विस्तार रूप कथन सुनकर जो श्रद्धान को प्राप्त हुए हैं वे विस्ताररुचि हैं । बारह अंग, चौदह-पूर्व और सामायिक-आदि प्रकीर्णक आगमों के अर्थ का समर्थन सुनकर प्रकट होने वाली विस्तृत तत्व-रुचि को विस्तार सम्यक्त्व कहते हैं ।</p><br><p><li><b>अर्थ सम्यक्त्व :</b> वचन के विस्तार के बिना केवल अर्थग्रहण से जिन्हें सम्यग्दर्शन हुआ है, वे अर्थरुचि हैं । आगम के विषयों को श्रवण करके उत्पन्न हुए आत्मश्रद्धान में समर्थ तत्त्वश्रद्धान को अर्थ-सम्यक्त्व कहते हैं ।</p><br><p><li><b>अवगाढ सम्यक्त्व :</b> आचारांग आदि द्वादशांग में जिनका अतिदृढ श्रद्धान है, वे अवगाढ रुचि हैं । अंग, पूर्व और प्रकीर्णक इन तीनों आगमों के पूरी तरह से अवगाहन करने पर उत्पन्न होने वाली गाढश्रद्धा को अवगाढ-सम्यक्त्व कहते हैं ।</p><br><p><li><b>परमावगाढ सम्यक्त्व :</b> परमावधि, केवलज्ञान-दर्शन से प्रकाशित जीवादि पदार्थों के विषय में जो आत्म निर्मलता होती है, वह परमावगाढ रुचि है ।</p><br><p>	अवधिज्ञानी, मनःपर्ययज्ञानी व केवलज्ञानी पूज्य महापुरुषों के विश्वास से उत्पन्न होने .वाले प्रगाढ़ तत्वश्रद्धान को परमावगाढ-सम्यक्त्व कहते हैं । (<font color=DarkSlateGray>सवा. ३/३६</font>) (<font color=DarkSlateGray>य.ति.च. ६/२३७</font>)</ul></p><br><p>३३ <b><font color=red>प्रश्न – सराग सम्यक्त्व किसे कहते हैं ?</p><br><p></font><font color=darkGreen>उत्तर –</font></b> जिसकी अभिव्यक्ति प्रशम, संवेग, अनुकम्पा और आस्तिक्य से होती है, वह सराग सम्यग्दर्शन कहलाता है । यही व्यवहार सम्यक्त्व है । (<font color=DarkSlateGray>प. प्र.टी. २/१७</font>) प्रशस्त राग सहित जीवों का सम्यक्त्व सराग सम्यक्त्व है । (<font color=DarkSlateGray>भ.आ.वि. ५०</font>) सरागसम्यग्दृष्टि केवल अशुभ कर्म के कर्तापने को छोड़ता है । (<font color=DarkSlateGray>स.सा.ता ८७</font>) शुद्ध जीव आदि तत्वार्थों का श्रद्धानरूप सराग सम्यक्त्व व्यवहार जानना चाहिए । (<font color=DarkSlateGray>द्र.सं.टी. ४१</font>) सराग जीव में पाये जाने वाले तत्त्वश्रद्धान को सराग सम्यक्त्व कहते हैं । (<font color=DarkSlateGray>य.ति.च.६/२३०</font>)</p><br><p>३४ <b><font color=red>प्रश्न – प्रशमादिक का लक्षण क्या है ?</p><br><p></font><font color=darkGreen>उत्तर –</font></b> <ul><li><b>प्रशम -</b> रागादि की तीव्रता का न होना अथवा रागादि की मंदता होना प्रशम भाव है। (<font color=DarkSlateGray>रा .वा. १/२</font>)</p><br><p> 	(<font color=DarkSlateGray>२</font>) राग, द्वेष, काम व क्रोधादि विकृत भावों का उदय न होने देना प्रशम गुण है । (<font color=DarkSlateGray>य ति.च.६/२३१</font>)</p><br><p><li><b>संवेग -</b> संसार से भीरुता रूप परिणाम होना संवेग है । (<font color=DarkSlateGray>रा.वा. १/ २</font>) शारीरिक, मानसिक और आगन्तुक दुःखों को उत्पन्न करने वाले और स्वप्न व इन्द्रजाल सरीखे संसारसे भयभीत होने को 'संवेग' गुण कहा है । (<font color=DarkSlateGray>य.ति.च ६/२३२</font>)</p><br><p><li><b>अनुकम्पा -</b> प्राणी मात्र में मैत्री (<font color=DarkSlateGray>दया भाव</font>) रखकर प्रवृत्ति करना अनुकम्पा है । (<font color=DarkSlateGray>रा. वा. १/२</font>) समस्त प्राणियों में मनोवृत्ति को दयालुता से सरस रखने को दयालु विद्वान अनुकम्पा कहते हैं, जो धर्मरूपी वृक्ष की उत्कृष्ट जड़ है । (<font color=DarkSlateGray>य. ति. च. ६/२३३</font>)</p><br><p><li><b>आस्तिक्य -</b> जीवादि पदार्थों के यथार्थ स्वरूप में अस्ति जीवादि पदार्थ सत् रूप हैं । लोक अनादि-निधन है । आगम एवं गुरु के उपदेशानुसार ऐसी प्रांजल (<font color=DarkSlateGray>निर्मल</font>) बुद्धि का होना आस्तिक्य है । (<font color=DarkSlateGray>रा.वा. १/२</font>) आप्त, द्वादशांग, शास्त्र, व्रत और जीवादि तत्व इन पदार्थों के विषय में 'ये मौजूद हैं' इस प्रकार इनकी मौजूदगी स्वीकार करने वाली चित्तवृत्ति को आस्तिक्य कहा है । (<font color=DarkSlateGray>य.ति.च ६/२३५</font>)</ul></p><br><p>३५ <b><font color=red>प्रश्न – वीतराग सम्यग्दर्शन किसे कहते हैं ?</p><br><p></font><font color=darkGreen>उत्तर –</font></b> निज शुद्धात्मा ही उपादेय है, इस प्रकार की रुचि रूप निश्चय (<font color=DarkSlateGray>वीतराग</font>) सम्यग्दर्शन है (<font color=DarkSlateGray>प.प्र.टी. २/१७</font>) प्रशस्त व अप्रशस्त दोनों प्रकार के राग से रहित क्षीणमोह वीतरागियों का सम्यक्त्व वीतराग सम्यक्त्व है।# (<font color=DarkSlateGray>भ.आ .वि. ५०</font>) । सर्व प्रकार के कर्मों के कर्त्तापने को छोडकर निश्चय चारित्र की अविनाभूत दशा वीतराग सम्यग्दर्शन है । (<font color=DarkSlateGray>स.सा.ता. ९७</font>) वीतराग सम्यग्दर्शन निज शुद्धात्मानुभूति लक्षण वाला है और वीतराग चारित्र का अविनाभावी है, वही निश्चय सम्यक्त्व है । (<font color=DarkSlateGray>प.प्र.टी. २/१७</font>) वीतराग आत्मा में पाये जाने वाले तत्त्वश्रद्धान को वीतराग सम्यक्त्व कहते हैं । (<font color=DarkSlateGray>य.ति.च. ६/२३०</font>)</p><br><p>	आत्मा की शुद्धि मात्र वीतराग सम्यक्त्व है । (<font color=DarkSlateGray>स. कौ. १/२८</font>) </p><br><p># अनादिकाल से यह जीव विषय-कषायों से मलिन हो रहा है सो व्यवहार साधन के बिना उज्ज्वल नहीं हो सकता। जब मिथ्यात्व, अव्रत, कषायादिक की क्षीणता से देव, गुरु, धर्म की श्रद्धा करे, तत्वों को जाने, अशुभ क्रिया मिटे तब वह अध्यात्म का अधिकारी हो सकता है । जैसे मलिन कपड़ा धोने से रंगने योग्य होता है । बिना धोये रंग नहीं लगता, इसलिए परम्परा से मोक्ष का कारण व्यवहार रत्नत्रय कहा गया है । (<font color=DarkSlateGray>प.प्र.टी. २/ १४</font>)</p><br><p>यहाँ वीतराग सम्यक्त्व का ग्रहण नहीं करना चाहिए क्योंकि मोह का क्षय हुए बिना वीतरागता नहीं होती । (<font color=DarkSlateGray>भ. आ.वि १६/ ६२</font>) जो वीतराग सम्यग्दृष्टि है उनके सम्पूर्ण दोषों के स्थानभूत मिथ्यात्व, विषय तथा कषाय रूप आयतनों के त्याग पूर्वक केवलज्ञान आदि अनंत गुणों के स्थानभूत निजशुद्ध आत्मा में जो निवास करना है, वही अनायतनों की सेवा का त्याग है । (<font color=DarkSlateGray>वृ.द्र.टी. ४१</font>)</p><br><p>३६ <b><font color=red>प्रश्न – निज शुद्धात्मा ही उपादेय हैं ऐसी रुचि रूप निश्चय सम्यक्त्व और वीतराग चारित्र के अविनाभावी निश्चय सम्यक्त्व में पूर्वापर विरोध है क्योंकि निजशुद्धात्मा ही उपादेय है ऐसी रुचि रूप निश्चय सम्यक्त्व गृहस्थावस्था में तीर्थंकर देव, रामचन्द्र, भरतादि को रहता है परन्तु उनके वीतराग चारित्र नहीं होता, यदि वीतराग चारित्र मानें तो उनके असंयतपना कैसे हो सकता है ?</p><br><p></font><font color=darkGreen>उत्तर –</font></b> तीर्थंकरदेव तथा भरतादि के गृहस्थावस्था में भी शुद्धात्मा की उपादेयता की भावना रूप निश्चय सम्यक्त्व रहता है किन्तु चारित्रमोह के उदय के कारण स्थिरता नहीं है, व्रत की प्रतिज्ञा भंग हो जाती है इस कारण उनको असंयत कहा जाता है । शुद्धात्मा से च्युत होकर वे भरतादि निर्दोष परमात्मा अरहन्त- सिद्ध का गुणस्तवन करते हैं, उनके चरित्र-पुराण आदि को सुनते हैं और उनके आराधक आचार्य, उपाध्याय, साधु की दान-पूजादि करने के कारण शुभ राग के योग से वे सराग सम्यग्दृष्टि होते हैं । उनके सम्यक्त्व को निश्चय सम्यक्त्व कहने का कारण यह है कि वह वीतराग चारित्र के अविनाभूत निश्चय सम्यक्त्व का परम्परा साधक है। वस्तुत: तो वह सम्यक्त्व भी सराग सम्यक्त्व नाम वाला व्यवहार सम्यक्त्व ही है अत: गृहस्थावस्था में परमार्थ से निश्चय सम्यक्त्व या वीतराग सम्यक्त्व नहीं होता है । (<font color=DarkSlateGray>प.प्र.टी. २/१७</font>)</p><br><p>३७ <b><font color=red>प्रश्न – सम्यग्दृष्टियों को 'वीतराग' विशेषण का क्या प्रयोजन? 'रागादि हेय हैं, ये भाव मेरे नहीं हैं' इस तरह भेदविज्ञान होने पर उनको राग का अनुभव होने पर भी ज्ञान मात्र से मोक्ष हो जाता है ?</p><br><p></font><font color=darkGreen>उत्तर –</font></b> अंधकार में दो मनुष्य हैं । एक के हाथ में दीपक है और दूसरा दीपक रहित है । उस मनुष्य को कुएँ में गिरने अथवा सर्पादि का ज्ञान नहीं है, अत: उसका विनाश हो तो उसमें उसका दोष नहीं है । परन्तु जिसके हाथ में दीपक है वह कुएँ में गिरने आदि से विनाश को प्राप्त हो तो उसे दीपक का फल प्राप्त नहीं हुआ । जो कुएँ में गिरने आदि से बचता है, उसे दीपक रखने का फल है । उसी प्रकार कोई भी जीव 'रागादि हेय हैं, मेरे नहीं हैं', इस प्रकार भेदविज्ञान नहीं जानता है; तब तक तो वह कर्म से बँधता है । और अन्य कोई जीव रागादि से भेदविज्ञान होने पर भी जितने अंश में रागादि का अनुभव करता है उतने अंश में वह भी बँधता ही है उसे भी रागादि के भेदविज्ञान का फल नहीं है । जो रागादि से भेदविज्ञान होने पर रागादि का त्याग करता है उसे भेदविज्ञान का फल है ऐसा जानना, वही कहा है । चक्षु से देखने का फल सर्पादि दोष का त्याग है । देखने पर भी सर्प के बिल में पड़ने वाले के नेत्र निरर्थक हैं । (<font color=DarkSlateGray>वृ. द्र.सं. ३६ टी.</font>)</p><br><p>३८ <b><font color=red>प्रश्न – आस्रव कितने प्रकार का है ?</p><br><p></font><font color=darkGreen>उत्तर –</font></b> आस्रव दो प्रकार का है' : (<font color=DarkSlateGray>१</font>) द्रव्य (<font color=DarkSlateGray>२</font>) भाव । (<font color=DarkSlateGray>१</font>) साम्परायिक आस्रव (<font color=DarkSlateGray>२</font>) ईर्यापथ आस्रव । (<font color=DarkSlateGray>त.सू ६/५</font>)  (<font color=DarkSlateGray>१</font>) शुभास्रव  (<font color=DarkSlateGray>२</font>) अशुभास्रव ।</p><br><p>	आस्रव तीन प्रकार का है : (<font color=DarkSlateGray>१</font>) वाचनिक (<font color=DarkSlateGray>२</font>) मानसिक (<font color=DarkSlateGray>३</font>) कायिक ।</p><br><p>	आस्रव चार प्रकार का है : (<font color=DarkSlateGray>१</font>) मिथ्यात्व (<font color=DarkSlateGray>२</font>) अविरति (<font color=DarkSlateGray>३</font>) कषाय (<font color=DarkSlateGray>४</font>) योग (<font color=DarkSlateGray>रा.वा. १४</font>) </p><br><p>	आस्रव पाँच प्रकार का है- (<font color=DarkSlateGray>१</font>) हिंसा (<font color=DarkSlateGray>२</font>) असत्य (<font color=DarkSlateGray>३</font>) चोरी (<font color=DarkSlateGray>४</font>) कुशील (<font color=DarkSlateGray>५</font>) परिग्रह । (<font color=DarkSlateGray>बा.अ.४७</font>) (<font color=DarkSlateGray>१</font>) मिथ्यात्व (<font color=DarkSlateGray>२</font>) अविरति (<font color=DarkSlateGray>३</font>) प्रमाद (<font color=DarkSlateGray>४</font>) कषाय (<font color=DarkSlateGray>५</font>) योग । (<font color=DarkSlateGray>वृ.द्र.सं. ३४ टी</font>) राग, द्वेष, मोह, इन्द्रियाँ, संज्ञायें, गौरव और कषाय तथा मन, वचन, काय ये कर्म के आस्रव हैं । (<font color=DarkSlateGray>मू.गा.७३०</font>) पाँच इन्द्रिय, चार कषाय, पच्चीस क्रियायें, पाँच अव्रत ये सभी कर्म के आस्रव के कारण हैं । (<font color=DarkSlateGray>वृ. द्र. सं. ३५ टी.</font>)</p><br><p>३९ <b><font color=red>प्रश्न – बन्ध कितने प्रकार का होता है ?</p><br><p></font><font color=darkGreen>उत्तर –</font></b> बन्ध सामान्य की अपेक्षा एक है ।</p><br><p>	अथवा - शुभ और अशुभ के भेद से दो प्रकार का है । अथवा - द्रव्य, भाव और उभय के विकल्प से तीन प्रकार का है । अथवा - प्रकृति, स्थिति, अनुभाग और प्रदेश के भेद से चार प्रकार का है । अथवा -</p><br><p>मिथ्यादर्शन, अविरति, प्रमाद, कषाय और योग रूप बंध के पाँच कारणों के भेद से बन्ध पाँच प्रकार का है । 	अथवा - नाम, स्थापना, द्रव्य, क्षेत्र, काल और भाव की अपेक्षा बन्ध छह प्रकार का है ।</p><br><p>	अथवा - उपर्युक्त छह में एक भव और मिलाने से बन्ध सात प्रकार का हो जाता है । अथवा ज्ञानावरण, दर्शनावरण आदि आठ मूल प्रकृतियों के भेद से बन्ध आठ प्रकार का है । इस प्रकार कार्य-कारण की दृष्टि से बन्ध के संख्यात, असंख्यात और अनन्त विकल्प होते हें । (<font color=DarkSlateGray>रा.वा. १४</font>) एक-एक प्रकृति का प्रकृति बन्ध, स्थिति बन्ध, अनुभाग बन्ध और प्रदेश बन्ध, इस प्रकार चार तरह का बन्ध होता है । उनमें वह एक-एक बन्ध भी उत्कृष्ट, अनुत्कृष्ट, जघन्य और अजघन्य के भेद से चार प्रकार का होता है । इन सोलह भेदों के द्वारा सर्व एक सौ बीस (<font color=DarkSlateGray> १२०</font>) प्रकृतियों को गुणित करने पर (<font color=DarkSlateGray> १२० x १६ = १९२०</font>) अस्सी कम दो हजार बन्ध के भेद हो जाते हैं । (<font color=DarkSlateGray>ध. पु. ६/२०२</font>)</p><br><p>४० <b><font color=red>प्रश्न – संवर कितने प्रकार का होता है ?</p><br><p></font><font color=darkGreen>उत्तर –</font></b> संवर के भेद एक से लेकर एक सौ आठ तक हैं । तीन गुप्ति, पाँच समिति, दस धर्म, बारह अनुप्रेक्षा, बाईस परीषहजय, बारहतप, नव-प्रायश्चित्त, चार विनय, दस प्रकार की वैयावृत्य, पाँच प्रकार का स्वाध्याय, दो व्युत्सर्ग, दस प्रकार का धर्म ध्यान और चार प्रकार का शुक्ल ध्यान, ये एक सौ आठ भेद हैं । अथवा - निरोध्य और निरोधक की अपेक्षा संख्यात, असंख्यात आदि विकल्प भी हें । (<font color=DarkSlateGray>रा.वा. १४</font>)</p><br><p>४१ <b><font color=red>प्रश्न – निर्जरा के कितने भेद होते हैं ?</p><br><p></font><font color=darkGreen>उत्तर –</font></b> सामान्य से निर्जरा एक प्रकार की है ।</p><br><p>	यथाकाल और औपक्रमिक के भेद से निर्जरा दो प्रकार की है ।</p><br><p>	ज्ञानावरण आदि मूल कर्मप्रकृतियों की दृष्टि से निर्जरा आठ प्रकार की है । इस प्रकार कर्म के रस को क्षीण करने के विभिन्न प्रकारों की अपेक्षा संख्यात, असंख्यात और अनन्त भेद वाली भी निर्जरा है । (<font color=DarkSlateGray>रा.वा. १४</font>)</p><br><p>४२ <b><font color=red>प्रश्न – मोक्ष कितने प्रकार का होता है ?</p><br><p></font><font color=darkGreen>उत्तर –</font></b> मोक्ष दो प्रकार का है । (<font color=DarkSlateGray>१</font>) द्रव्य मोक्ष, (<font color=DarkSlateGray>२</font>) भावमोक्ष । (<font color=DarkSlateGray>द्र.स. ३७</font>) (<font color=DarkSlateGray>१</font>) परनि:श्रेयस (<font color=DarkSlateGray>मोक्ष</font>) (<font color=DarkSlateGray>२</font>) अपर मोक्ष । (<font color=DarkSlateGray>आप्त प.टी. २</font>) (<font color=DarkSlateGray>१</font>) व्यवहार मोक्ष (<font color=DarkSlateGray>२</font>) निश्चय मोक्ष ।</p><br><p>	मोक्ष तीन प्रकार का है -</p><br><p>(<font color=DarkSlateGray>१</font>) जीव मोक्ष (<font color=DarkSlateGray>२</font>) पुद्गल मोक्ष (<font color=DarkSlateGray>३</font>) जीव पुद्गल मोक्ष । (<font color=DarkSlateGray>ध. १३/४८</font>)</p><br><p>	सामान्यकी अपेक्षा मोक्ष एक ही प्रकार का है । द्रव्य, भाव और भोक्तव्य की दृष्टि से मोक्ष अनेक प्रकार का है । (<font color=DarkSlateGray>रा.वा. १४</font>)</p><br><p>………………………………………………………………………………………………………….</p><br><p>	1. संसार के किसी भी पदार्थ को जानने का क्रम निर्देश आदि से ही शुरू होता है । उदाहरण के लिए किसी के सामने कोई ऐसा पदार्थ रखा जावे जिसे उसने आज तक देखा नहीं है तो उस पदार्थ को देखते ही उसके मुख से सर्व-प्रथम यही निकलता है कि यह क्या है ? इस प्रश्न का उत्तर निर्देश देता है अर्थात् उस पदार्थ का नाम और स्वरूप बतलाता है । देखने वाले के मुख से दूसरा प्रश्न यह निकलता है कि यह पदार्थ किसका है ? अर्थात् इसका स्वामी कौन है ? इसका उत्तर स्वामित्व देता है । देखने वाले के मुख से तीसरा प्रश्न यह निकलता है कि पदार्थ कैसे बनता है ? इसका उत्तर साधन देता है। चौथा प्रश्न निकलता है कि कहाँ मिलता है ? इसका उत्तर अधिकरण देता है। पाँचवाँ प्रश्न होता है कि कब तक मिलता है ? इसका उत्तर स्थिति देती है और छठा प्रश्न होता है कि यह एक ही प्रकार का है या इसके अन्य प्रकार भी हैं ? इसका उत्तर विधान देता है ।</p><br><p>	कपड़े का एक व्यापारी कपड़ा खरीदने के लिए बाजार जाता है । कपड़े की दुकान पर पहुँचते ही उसका सबसे पहला प्रश्न होता हैं- कपड़ा है क्या? (<font color=DarkSlateGray>सत्</font>) दुकान में नमूने के लिए रखे हुए दो-चार थानों को देखकर वह दूसरा प्रश्न करता है- कितना है? (<font color=DarkSlateGray>संख्या</font>) दुकानदार कहता है, बहुत है । व्यापारी पूछता है, कहाँ रखा है ? कपड़े का क्षेत्र क्या है ? दुकानदार गोदाम में जाकर माल दिखाता है (<font color=DarkSlateGray>क्षेत्र</font>) । व्यापारी कपड़े से भरे हुए गोदाम को देखकर पूछता है-  भाई! यह इतना माल कहाँ से आता है और कहाँ खपता है ? दुकानदार कपड़े आने के तथा खपने के स्थान बतलाता है (<font color=DarkSlateGray>स्पर्शन</font>) । व्यापारी पूछता है कि माल कब तक मिलता रहेगा- दुकान कब तक खुली रहती है ? दुकानदार दुकान का समय बतलाता है (<font color=DarkSlateGray>काल</font>) । व्यापारी पूछता है यदि अभी माल न उठा सकूँ तो कितने दिन बाद मिलेगा ? दुकानदार दूसरे माह का कोटा मिलने का समय बताता है (<font color=DarkSlateGray>अन्तर</font>) । व्यापारी पूछता है कौनसा माल किस श्रेणी का है ? दुकानदार कपड़े की श्रेणी विशेषता बतलाता है ? (<font color=DarkSlateGray>भाव</font>) व्यापारी इच्छानुसार माल निकलवा कर अलग रखवाता जाता है, पीछे दुकानदार माल संभालकर परचे पर नोट करता है, कौन कपड़ा कितना कम और अधिक है (<font color=DarkSlateGray>अल्पबहुत्व</font>) । (<font color=DarkSlateGray>तत्वार्थसार प्रस्तावना</font>)</p></font></td>
    <td id=gatha07-teeka2><b><font color=darkGreen>कैलाशचंदजी शास्त्री </font></b><br><br><font color=darkBlue><p>﻿<b><font color=maroon>अर्थ –</font></b> निर्देश, स्वामित्व, साधन, अधिकरण, स्थिति और विधान- इन छह अनुयोगों के द्वारा भी सम्यग्दर्शन आदि तथा जीव आदि पदार्थों का ज्ञान होता है । जिस वस्तु को हम जानना चाहते हैं उसका स्वरूप कहना निर्देश है । स्वामित्व से मतलब उस वस्तु के मालिक से है । वस्तु के उत्पन्न  होने के कारणों को साधन कहते हैं । वस्तु के आधार को अधिकरण कहते हैं । काल की मर्यादा का नाम स्थिति है । विधान से मतलब उसके भेदों से है । इस तरह इन छह बातों के द्वारा उस वस्तु का ठीक-ठीक ज्ञान हो जाता है । </p><br><p><b><font color=maroon>विशेषार्थ –</font></b> वस्तु को हम जानते तो प्रमाण और नय से ही हैं । किन्तु उसके जानने में उपर बतलाई गई छ: बातें उपयोगी होती हैं, उनसे उस वस्तु की पूरी जानकारी होने में सहायता मिलती है । जैसे हम यदि सम्यग्दर्शन को जानना चाहते हैं तो उसके विषय में छ: अनुयोग इस प्रकार घटना चाहिए - तत्त्वार्थ के श्रद्धान को सम्यग्दर्शन कहते हैं, यह निर्देश है । सम्यग्दर्शन का स्वामी जीव होता है । सम्यग्दर्शन के साधन दो हैं- अन्तरंग और बहिरंग । अंतरंग साधन अथवा कारण तो दर्शन मोहनीय कर्म का उपशम, क्षय अथवा क्षयोपशम है और जिन धर्म का सुनना, जिन बिम्ब का दर्शन, जातिस्मरण वगैरह बहिरंग साधन हैं । अधिकरण भी दो हैं- अन्तरंग और बहिरंग । सम्यग्दर्शन का अन्तरंग अधिकरण या आधार तो आत्मा ही है; क्योंकि सम्यग्दर्शन उसी को होता है । और बहिरंग आधार त्रस नाड़ी है । क्योंकि सम्यग्दृष्टि जीव त्रस्त नाड़ी में ही रहते हैं उससे बाहर नहीं रहते । सम्यग्दर्शन की स्थिति कम से कम एक अंतर्मुहूर्त मात्र है, और अधिक से अधिक सादि अनन्त है, क्योंकि क्षायिक सम्यकत्व एक बार प्राप्त होने पर कभी नहीं छूटता और मुक्त हो जाने पर भी बना रहता है । सम्यग्दर्शन के दो भेद भी हैं- निसर्गज और अधिगमज। तथा तीन भेद भी हैं औपशमिक, क्षायोपशमिक और क्षायिक । इसी तरह ज्ञान, चारित्र और जीव आदि पदार्थों में निर्देश आदि लगा लेना चाहिए ॥७॥</p></font></td>
      </tbody></table></div>
</body>
</html>
