<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='23.html'><img src='../../../../../images/common/prev.jpg' id=next height=50 width=50/></a>
      <a href='25.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#सर्वार्थसिद्धि>सर्वार्थसिद्धि</td>
      <td class=example data-dropdown=#राजवार्तिक>राजवार्तिक</td>
      <td class=example data-dropdown=#तत्त्वार्थमंजुषा>तत्त्वार्थमंजुषा</td>
      <td class=example data-dropdown=#कैलाशचंदजी_शास्त्री>कैलाशचंदजी_शास्त्री</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>तत्त्वार्थ-सूत्र (तत्त्वार्थ-सूत्र-पहला-अध्याय)</h2>
      <br><div class=titleContainer align=center><font color=darkGreen>﻿मनःपर्यय के दोनो भेदों में विशेषता</font></div>
    <h3 class=mainTitle align=center><font color=maroon> ﻿विशुद्धयप्रतिपाताभ्यां तद्विशेषः॥२४॥<br> </font></h3>
  <div class=bottomContainer id=bottomTxt26 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿विशुद्धि और अप्रतिपात की अपेक्षा इन दोनों में अन्‍तर है ।।24।।<br></div>
    <div class=tikaTopContainer><b><br> टीका : 
    <span id=teeka0 class=gatha24 style="color: darkGreen;">&nbsp;&nbsp;सर्वार्थसिद्धि</span>
    <span id=teeka1 class=gatha24 style="color: darkGreen;">&nbsp;&nbsp;तत्त्वार्थमंजुषा</span>
    <span id=teeka2 class=gatha24 style="color: darkGreen;">&nbsp;&nbsp;कैलाशचंदजी-शास्त्री</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha24-teeka0><b><font color=darkGreen>सर्वार्थसिद्धि </font></b><br><br><font color=darkBlue><p>﻿मन:पर्ययज्ञानावरण कर्मका क्षयोपशम होनेपर जो आत्‍मामें निर्मलता आती है उसे विशुद्धि कहते हैं। गिरने का नाम प्रतिपात है और नहीं गिरना अप्रतिपात कहलाता है। उपशान्‍तकषाय जीव का चारित्र मोहनीय के उदय से संयम शिखर छूट जाता है, जिससे प्रतिपात होता है और क्षीणकषाय जीव का पतनका कारण न होने से प्रतिपात नहीं होता। इन दोनों की अपेक्षा ऋजुमति ओर विपुलमति में भेद है। विशुद्धि यथा – ऋजुमतिसे विपुलमति द्रव्‍य, क्षेत्र, काल और भावकी अपेक्षा विशुद्धत्तर हे। </p><br><p><b><font color=red>शंका – कैसे ? </p><br><p></font><font color=darkGreen>समाधान –</font></b> यहाँ जो  कार्मण द्रव्‍य का अनन्तवाँ भाग सर्वावधिज्ञान का विषय है उसके भी अनन्‍त भाग करने पर जो अन्तिम भाग प्राप्‍त होता है वह ऋजुमतिका विषय है। और इस ऋजु‍मतिके विषयके अनन्‍त भाग करने पर जो अन्तिम भाग प्राप्‍त होता है वह विपुलमतिका विषय है। अनन्‍त के अनन्‍त भेद हैं अत: ये उत्तरोत्तर सूक्ष्‍म विषय बन जाते हैं। इस प्रकार द्रव्‍य, क्षेत्र और काल की अपेक्षा विशुद्धि कही। भावकी अपेक्षा विशुद्धि उत्तरोत्तर सूक्ष्‍म द्रव्‍यको विषय करनेवाला होनेसे ही जान लेनी चाहिए, क्‍योंकि इनके उत्तरोत्तर प्रकृष्‍ट क्षयोपशम रूप विशुद्धि पायी जाती है, इसलिए ऋजुमति से विपुलमति में विशुद्धि अधिक होती है। अप्रतिपातकी अपेक्षा भी विपुलमति विशिष्‍ट है; क्‍योंकि इसके स्‍वामियोंके प्रवर्धमान चारित्र पाया जाता है। परन्‍तु ऋजु‍मति प्रतिपाती है; क्‍योंकि इसके स्‍वामियोंके कषायके उदयसे घटता हुआ चारित्र पाया जाता है। </p><br><p><b><font color=maroon>विशेषार्थ –</font></b> यहाँ मन:पर्यय ज्ञानके दोनों भेदोंमें अन्‍तर दिखलाया गया है। ऋजुमति स्‍थूल ज्ञान है और विपुलमति सूक्ष्‍मज्ञान । इसीसे इसका भेद स्‍पष्‍ट हो जाता है। यह विशुद्धिकृत भेद है। इससे द्रव्‍य, क्षेत्र, काल और भावकी अपेक्षा पदार्थका ज्ञान करनेमें अन्‍तर पड़ जाता है। किन्‍तु इन दोनों ज्ञानोंके अन्‍तरका एक कारण और है जो कि प्रतिपात और अप्रतिपात शब्‍दसे पुकारा जाता है। प्रतिपातका अर्थ है गिरना और अप्रतिपातका अर्थ है नहीं गिरना। ऐसा नियम है कि विपुलमति मन:पर्ययज्ञान उसीके होता है जो तद्भव मोक्षगामी होते हुए भी क्षपक श्रेणीपर चढ़ता है, किन्‍तु ऋजुमति मन:पर्यय ज्ञानके लिए ऐसा कोई नियम नहीं है। वह तद्भव मोक्षगामीके भी हो सकता है और अन्‍यके भी हो सकता है। इसी प्रकार जो क्षपक श्रेणीपर चढ़ता है उसके भी हो सकता है और जो उस पर नहीं चढ़कर उपशमश्रेणी पर चढ़ता है या नहीं भी चढ़ता है उसके भी हो सकता है। इसीसे ऋजुमति प्रतिपाती और विपुलमति अप्रतिपाती माना गया है। यह विशेषता योग्‍यताजन्‍य है, इसिलए इसका निर्देश अलगसे किया है। </p><br><p>यदि इस मन:पर्ययज्ञान का अलग-अलग यह भेद है तो अवधिज्ञान और मन:पर्यय ज्ञान में किस कारण से भेद है ? अब इसी बात के बतलाने के लिए आगेका सूत्र कहते हैं –</p></font></td>
    <td id=gatha24-teeka1><b><font color=darkGreen>तत्त्वार्थमंजुषा </font></b><br><br><font color=darkBlue><p>﻿विशुद्धि- अप्रतिपाताभ्यां तत्-विशेष: ।</p><br><p><b><font color=maroon>अर्थ –</font></b> विशुद्धि और अप्रतिपात की अपेक्षा इन दोनों में विशेषता है ।</p><br><p>१. <b><font color=red>प्रश्न – यह सूत्र किसलिए कहा गया है ?</p><br><p></font><font color=darkGreen>उत्तर –</font></b> उपर्युक्त अपने नाम (<font color=DarkSlateGray>ऋजुमति-विपुलमति</font>) से ही दोनों में भेद कह दिया गया है फिर भी उन दोनों में विशेषताओं के कारणों को बताने के लिए विशुद्धयप्रति- - - ॥२४॥ सूत्र कहा गया है ।(<font color=DarkSlateGray>श्लोक ४/३०</font>)</p><br><p>२. <b><font color=red>प्रश्न – विशुद्धि किसे कहते हैं ?</p><br><p></font><font color=darkGreen>उत्तर –</font></b> ज्ञानावरण कर्म का क्षयोपशम होने पर आत्मपरिणामों में जो निर्मलता आती है उसको विशुद्धि कहते हैं । (<font color=DarkSlateGray>रा.वा.१</font>)</p><br><p>३. <b><font color=red>प्रश्न – किन जीवों के प्रतिपाती एवं किनके अप्रतिपाती मनःपर्ययज्ञान होता है ?</p><br><p></font><font color=darkGreen>उत्तर –</font></b> चारित्र मोहनीय कर्म के उद्रेक से संयम के शिखर से च्युत हुए उपशांत कषायी जीवों का मनःपर्ययज्ञान प्रतिपाती होता है परन्तु क्षीणकषायी बारहवें गुणस्थानवर्ती जीवों के प्रतिपाती कारणों का अभाव होने से अप्रतिपाती है। (<font color=DarkSlateGray>रा.वा.१</font>)</p><br><p>४. <b><font color=red>प्रश्न – विशुद्धि एवं अप्रतिपात की अपेक्षा दोनों में क्या अन्तर है ?</p><br><p></font><font color=darkGreen>उत्तर –</font></b> विशुद्धि की अपेक्षा ऋजुमति मनःपर्यय ज्ञान से विपुलमति मनःपर्ययज्ञान द्रव्य, क्षेत्र, काल, भाव की अपेक्षा विशुद्धतर है । तथा अप्रतिपाती की अपेक्षा विपुलमति विशिष्ट है क्योंकि इसमें स्वामियों के प्रवर्धमान चारित्र पाया जाता है । परन्तु ऋजुमति प्रतिपाती है, क्योंकि इनके स्वामियों के कषाय के उदय से घटता हुआ चारित्र पाया जाता है । (<font color=DarkSlateGray>सर्वा. २२०</font>)</p><br><p>५. <b><font color=red>प्रश्न – ऋजुमति की अपेक्षा विपुलमति विशुद्धतर किस कारण है ?</p><br><p></font><font color=darkGreen>उत्तर –</font></b> यहाँ जो कार्मण द्रव्य का अनन्तवाँ अन्तिम भाग सर्वावधिज्ञान का विषय है उसके भी अनन्त भाग करने पर जो अन्तिम भाग प्राप्त होता है वह ऋजुमति का विषय है और इस ऋजुमति के विषय के अनन्त भाग करने पर जो अन्तिम भाग प्राप्त होता है वह विपुलमति का विषय है । इस प्रकार द्रव्य, क्षेत्र, काल की विशुद्धि कही । (<font color=DarkSlateGray>क्षेत्र, काल का कथन पूर्व सूत्र में कर दिया गया है</font>) भाव की अपेक्षा विशुद्धि उत्तरोत्तर सूक्ष्म द्रव्य को विषय करने वाला होने से ही जान लेनी चाहिए । क्योंकि इनके उत्तरोत्तर प्रकृष्ट क्षयोपशम रूप विशुद्धि पाई जाती है । इसलिए ऋजुमति से विपुलमति की विशुद्धि अधिक है । (<font color=DarkSlateGray>सर्वा. २२०</font>)</p><br><p>६. <b><font color=red>प्रश्न – कैसे जाना जाता है कि इस सूत्र में ऋजुमति एवं विपुलमति ज्ञान में विशेषता बताई गई है</p><br><p></font><font color=darkGreen>उत्तर –</font></b> सूत्र में दिये गये 'तत्’ शब्द से जाना जाता है कि इस सूत्र में उन पूर्व सूत्र में कहे गये ऋजुमति एवं विपुलमति मनःपर्यय ज्ञान की विशेषता बताई गयी है । (<font color=DarkSlateGray>श्लो. ४/३१</font>)</p></font></td>
    <td id=gatha24-teeka2><b><font color=darkGreen>कैलाशचंदजी शास्त्री </font></b><br><br><font color=darkBlue><p>﻿<b><font color=maroon>अर्थ –</font></b> ऋजुमति और विपुलमति में विशुद्धि और अप्रतिपात की अपेक्षा से विशेषता है । मनःपर्यय ज्ञानावरण कर्म के क्षयोपशम से जो आत्मा में उज्जवलता होती है वह विशुद्धि है, और संयम परिणाम की वृद्धि होने से गिरावट का न होना अप्रतिपात है । ऋजुमति से विपुलमति अधिक विशुद्ध होता है । तथा ऋजुमति होकर छूट भी जाता है किन्तु विपुलमति वाले का चारित्र वर्धमान ही होता है, अत: केवलज्ञान उत्पन होने तक बराबर बना रहता है ॥२४॥</p></font></td>
      </tbody></table></div>
</body>
</html>
