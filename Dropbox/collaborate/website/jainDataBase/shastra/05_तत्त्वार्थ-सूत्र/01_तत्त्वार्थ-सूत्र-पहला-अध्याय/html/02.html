<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='01.html'><img src='../../../../../images/common/prev.jpg' id=next height=50 width=50/></a>
      <a href='03.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#सर्वार्थसिद्धि>सर्वार्थसिद्धि</td>
      <td class=example data-dropdown=#राजवार्तिक>राजवार्तिक</td>
      <td class=example data-dropdown=#तत्त्वार्थमंजुषा>तत्त्वार्थमंजुषा</td>
      <td class=example data-dropdown=#कैलाशचंदजी_शास्त्री>कैलाशचंदजी_शास्त्री</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>तत्त्वार्थ-सूत्र (तत्त्वार्थ-सूत्र-पहला-अध्याय)</h2>
      <br><div class=titleContainer align=center><font color=darkGreen>﻿सम्यग्दर्शन का लक्षण</font></div>
    <h3 class=mainTitle align=center><font color=maroon> ﻿तत्त्वार्थश्रद्धानं सम्यग्दर्शनम्॥२॥<br> </font></h3>
  <div class=bottomContainer id=bottomTxt4 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿अपने अपने स्‍वरूप के अनुसार पदार्थों का जो श्रद्धान होता है वह सम्‍यग्‍दर्शन है।।2।।<br></div>
    <div class=tikaTopContainer><b><br> टीका : 
    <span id=teeka0 class=gatha02 style="color: darkGreen;">&nbsp;&nbsp;सर्वार्थसिद्धि</span>
    <span id=teeka1 class=gatha02 style="color: darkGreen;">&nbsp;&nbsp;राजवार्तिक</span>
    <span id=teeka2 class=gatha02 style="color: darkGreen;">&nbsp;&nbsp;तत्त्वार्थमंजुषा</span>
    <span id=teeka3 class=gatha02 style="color: darkGreen;">&nbsp;&nbsp;कैलाशचंदजी-शास्त्री</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha02-teeka0><b><font color=darkGreen>सर्वार्थसिद्धि </font></b><br><br><font color=darkBlue><p>﻿तत्त्व शब्‍द भाव सामान्‍य का वाचक है, क्‍योंकि ‘तत्’ यह सर्वनाम पद है और सर्वनाम सामान्‍य अर्थ में रहता है अत: उसका भाव तत्त्व कहलाया। यहाँ ‘तत्’ पद से कोई भी पदार्थ लिया गया है। आशय यह है कि जो पदार्थ जिस रूप से अवस्थित है उसका उस रूप होना यही तत्त्व शब्‍द का अर्थ है। अर्थ शब्‍द का व्‍युत्‍पत्तिलभ्‍य अर्थ है... अर्यते निश्‍चीयते इत्‍यर्थ: - जो निश्‍चय किया जाता है। यहाँ तत्त्व और अर्थ इन दोनों शब्‍दों के संयोग से तत्त्वार्थ शब्द बना है जो ‘तत्‍त्‍वेन अर्थस्‍तत्त्वार्थ:’ ऐसा समास करने पर प्राप्‍त होता है। अथवा भाव-द्वारा भाववाले पदार्थ का कथन किया जाता है, क्‍योंकि भाव भाववाले से अलग नहीं पाया जाता। ऐसी हालत में इसका समास होगा ‘तत्त्वमेव अर्थ: तत्त्वार्थ:’। तत्त्वार्थ का श्रद्धान तत्त्वार्थश्रद्धान कहलाता है। उसे ही सम्‍यग्‍दर्शन जानना चाहिए । </p><br><p><b><font color=red>शंका – दर्शन शब्द ‘दृशि’ धातु से बना है जिसका अर्थ आलोक है, अत: इससे श्रद्धानरूप अर्थ का ज्ञान नहीं हो सकता है ? </p><br><p></font><font color=darkGreen>समाधान –</font></b> धातुओं के अनेक अर्थ होते हैं, अत: ‘दृशि’ धातु का श्रद्धानरूप अर्थ करने में कोई दोष नहीं है। </p><br><p><b><font color=red>शंका – यहाँ ‘दृशि’ धातु का प्रसिद्ध अर्थ क्‍यों छोड़ दिया है ? </p><br><p></font><font color=darkGreen>समाधान –</font></b> मोक्षमार्ग का प्रकरण होने से। तत्त्वार्थों का श्रद्धान आत्‍मा का परिणाम है वह मोक्ष का साधन बन जाता है, क्‍योंकि वह भव्‍यों के ही पाया जाता है, किन्‍तु आलोक चक्षु आदि के निमित्त से होता है जो साधारण रूप से सब संसारी जीवों के पाया जाता है, अत: उसे मोक्षमार्ग मानना युक्त नहीं है।</p><br><p><b><font color=red>शंका – सूत्रमें ‘तत्त्वार्थश्रद्धानम्’ के स्‍थान में ‘अर्थश्रद्धानम्’ इतना कहना पर्याप्‍त है ? </p><br><p></font><font color=darkGreen>समाधान –</font></b> इससे अर्थ  शब्‍द के धन, प्रयोजन और अभिधेय आदि जितने भी अर्थ हैं उन सबके ग्रहण का प्रसंग आता है जो युक्त नहीं है, अत: ‘अर्थश्रद्धानम्’ केवल इतना नहीं कहा है। </p><br><p><b><font color=red>शंका – तब ‘तत्त्वश्रद्धानम्’ इतना ही ग्रहण करना चाहिए ? </p><br><p></font><font color=darkGreen>समाधान –</font></b> इससे केवल भाव मात्र के ग्रहण का प्रसंग प्राप्‍त होता है। कितने ही लोग (<font color=DarkSlateGray>वैशेषिक</font>) तत्त्व पद से सत्ता, द्रव्‍यत्‍व, गुणत्‍व और कर्मत्‍व इत्‍यादि का ग्रहण करते हैं। अब यदि सूत्र में ‘तत्त्वश्रद्धानम्’ इतना ही रहने दिया जाता है तो इससे इन सबका श्रद्धान करना सम्‍यग्‍दर्शन प्राप्‍त होता है जो युक्त नहीं है। अथवा तत्त्व शब्‍द एकत्‍ववाची है, इसलिये सूत्र में केवल तत्त्व पद के रखने से ‘सब सर्वथा एक हैं’ इस प्रकार स्‍वीकार करने का प्रसंग प्रा‍प्‍त होता है। ‘यह सब दृश्‍य व अदृश्‍य जग पुरुषस्‍वरूप ही है’ ऐसा किन्‍हीं ने माना भी है। किन्‍तु ऐसा मानने पर प्रत्‍यक्ष और अनुमान से विरोध आता है, अत: इन सब दोषों के दूर करने के लिए सूत्र में ‘तत्त्व’ और ‘अर्थ’ इन दोनों पदों का ग्रहण किया है। सम्‍यग्‍दर्शन दो प्रकार का है – सराग सम्‍यग्‍दर्शन और वीतराग सम्‍यग्‍दर्शन। प्रशम, संवेग, अनुकम्‍पा और आस्तिक्‍य आदि की अभिव्‍यक्ति लक्षणवाला <b>सराग सम्‍यग्‍दर्शन</b> है और आत्‍मा की विशुद्धिमात्र <b>वीतराग सम्‍यग्‍दर्शन</b> है।</p><br><p><b><font color=maroon>विशेषार्थ –</font></b> इस सूत्रमें सम्‍यग्‍दर्शनके लक्षणका निर्देश करते हुए बतलाया है कि जीवादि पदार्थों के श्रद्धान को सम्‍यग्‍दर्शन कहते हैं। </p><br><p>इस सूत्रकी व्‍याख्‍या करते हुए टीकामें मुख्‍यतया चार बातों को स्‍पष्‍ट किया गया है। वे चार बातें ये हैं – </p><br><p>1. तत्त्व और अर्थ शब्‍दके निरुक्‍त्‍यर्थ का निर्देश करके तत्त्वार्थ शब्द कैसे निष्‍पन्‍न  हुआ है ? </p><br><p>2.‘दृशि’ धातु का अर्थ श्रद्धान करना क्‍यों लिया गया है ? </p><br><p>3. तत्त्व और अर्थ इन दोनों पदों को स्‍वीकार करने से क्‍या लाभ है ? </p><br><p>4. सम्‍यग्‍दर्शन के कितने भेद हैं और उनका क्‍या स्‍वरूप है? </p><br><p>प्रकृत में यद्यपि ‘तत्’ सर्वनाम पद है और ‘त्‍व’ प्रत्‍यय भाव अर्थ में आया है, अत: ‘तत्त्व’ शब्‍द भाव सामान्‍य का वाचक है और अर्थपद द्रव्‍यवाची है। तथापि अर्थ शब्‍द के धन, प्रयोजन, अभिधेय, निवृत्ति, विषय, प्रकार और वस्‍तु आदि अनेक अर्थ पाये जाते हैं, अत: इन सबका श्रद्धान करना सम्‍यग्‍दर्शन न कहलावे, इसलिए तो सूत्रकार ने सूत्र में केवल अर्थपद नहीं रखा है। इसी प्रकार विभिन्‍न मतों में तत्त्व शब्‍द के भी अनेक अर्थ प्रसिद्ध हैं। वैशेषिक लोग ‘तत्त्व‘ पद से सत्ता, द्रव्‍यत्‍व, गुणत्‍व और कर्मत्‍व का ग्रहण करते हैं। उनके यहाँ सामान्‍य और विशेष ये दोनों स्‍वतन्‍त्र पदार्थ माने गये हैं। अब यदि सूत्र में केवल ‘तत्त्व’ पद रखा जाता है तो सत्ता, द्रव्‍यत्‍व, गुणत्‍व और कर्मत्‍व इनका श्रद्धान करना भी सम्‍यग्‍दर्शन समझा जा सकता है जो युक्त नहीं है, इसलिए सूत्रकार ने सूत्र में केवल तत्त्वपद नहीं रखा है। इसी प्रकार परमब्रह्मवादियों ने नाना तत्‍त्‍वों को न मानकर ब्रह्मनाम का एक ही तत्त्व माना है। उनके मत से यह जग एक पुरुषरूप ही है, इसलिए इस हिसाब से विचार करने पर ‘तत्त्व’ पद ब्रह्म का वाची प्राप्‍त होता है जो युक्त नहीं है, इसलिए भी सूत्रकार ने सूत्र में केवल तत्त्वपद नहीं रखा है। यहाँ तत्त्वार्थ से जीवादिक वे सब पदार्थ लिये गये हैं जिनका आगे चौथे सूत्र में वर्णन किया है। परमार्थरूप का श्रद्धान करना सम्‍यग्‍दर्शन है यह इस सूत्र का तात्‍पर्य है। सम्‍यग्‍दर्शन में दर्शन श‍ब्‍द आया है। उसका एक अर्थ आलोक होता है तथापि यहाँ इसका श्रद्धान अर्थ लिया गया है, क्‍योंकि दर्शन का आलोक अर्थ लेने पर चक्षु आदि के निमित्त से होने के कारण वह चक्षुरिन्द्रिय आदि सब संसारी जीवों के प्राप्‍त होता है, अत: प्रकृत में वह उपयोगी नहीं ठहरता। किन्‍तु तत्त्वार्थ विषयक श्रद्धान भव्‍यों में भी किसी-किसी आसन्‍नभव्‍य के ही पाया जाता है जो प्रकृत में उपयोगी है, अत: यहाँ दर्शनका अर्थ आलोक न करके श्रद्धान किया है। आशय यह है कि जीवादि नौ पदार्थों में भूतार्थरूप से एक त्रिकाली अखण्‍ड आत्‍मा ही प्रद्योतित हो रहा है, अत: ऐसे निजात्‍मा की अनुभूति ही सम्‍यग्‍दर्शन है। प्रत्‍येक आत्‍मा स्‍वयं ज्ञानस्‍वरूप है, अत: ज्ञानानुभूति ही आत्‍मानुभूति है और वही सम्‍यग्‍दर्शन है यह इसका भाव है। प्रकृत में सम्‍यग्‍दर्शन के जो दो भेद किये गये हैं - एक सराग सम्‍यग्‍दर्शन और दूसरा वीतराग सम्‍यग्‍दर्शन सो प्रशम, संवेग, अनुकम्‍पा और आस्तिक्‍य ये चार ऐसे चिह्न हैं जो आत्‍मविशुद्धिरूप परमार्थ सम्‍यग्‍दर्शन के ज्ञापक हैं। इसलिए इस अपेक्षा व्‍यवहार से इन्‍हें भी सम्‍यग्‍दर्शन कहा गया है। किन्‍तु इसे जो परमार्थस्‍वरूप जानते हैं यह उनकी भूल है। नियम यह है कि जितनी सम्‍यग्‍दर्शनादि स्‍वभावपर्याय होती है, वे मात्र स्‍वत: सिद्ध, अनादि-अनन्‍त, कर्म से अनावृत होने के कारण नित्‍य उद्योतस्‍वरूप और विशद ज्‍योतिज्ञापक आत्‍मा का अपने उपयोग का अवलम्‍बन लेने से ही उत्‍पन्‍न होती हैं। इसीलिए मूल में सम्‍यग्‍दर्शनरूप स्‍वभावपर्याय को आत्‍मविशुद्धिमात्र कहा है, क्‍योंकि यह मिथ्‍यात्‍व आदि कर्मों के उदय में न होकर उनके उपशम, क्षय और क्षयोपशम के होने पर ही होता है। इतना अवश्‍य है कि यह सम्‍यग्‍दर्शन चौथे आदि गुणस्थानों में भी पाया जाता है, अत: इसके सद्भाव में जो पराश्रित प्रशमादि भाव होते हैं, वे इसके ज्ञापक या सूचक होने से निमित्तपने की अपेक्षा कारण में कार्य का उपचार करके इन्‍हें व्‍यवहार से सराग सम्‍यग्‍दर्शन कहा गया है। रागादि की तीव्रता का न होना <b>प्रशमभाव</b> है। संसार से भीतरूप परिणाम का होना <b>संवेगभाव</b> है। सब जीवों में दयाभाव रख कर प्रवृत्ति करना <b>अनुकम्‍पा</b> है और जीवादिपदार्थ सत्‍स्‍वरूप हैं, लोक अनादि अनिधन है, इसका कर्ता कोई नहीं है तथा निमित्त-नैमि‍त्तिक भाव के रहते हुए भी अपने परिणामस्‍वभाव के कारण सबका परिणमन स्‍वयं होता है, आगम और सद्‌गुरु के उपदेशानुसार ऐसी प्रांजल बुद्धि का होना <b>आस्तिक्‍यभाव</b> है।</p><br><p>अब जीवादि पदार्थों को विषय करने वाला यह सम्‍यग्‍दर्शन किस प्रकार उत्‍पन्न होता है इस बा‍त के बतलाने के लिए आगे का सूत्र कहते हैं - </p></font></td>
    <td id=gatha02-teeka1><b><font color=darkGreen>राजवार्तिक </font></b><br><br><font color=darkBlue><p>﻿<b>तत्त्वार्थ का श्रद्धान सम्यग्दर्शन है । </b></p><br><p><b><font color=red>प्रश्न – 'सम्यक' शब्द का क्या अर्थ है?</p><br><p></font><font color=darkGreen>उत्तर –</font></b> 'सम्यक' यह प्रशंसार्थक शब्द (<font color=DarkSlateGray>निपात</font>) या क्व्यन्त प्रत्ययांत है । सम्यक शब्द को निपट, प्रशंसा अर्थ में जानना चाहिए । क्योंकि यह प्रशंसा रूप, गति, जाति, कुल, आयु, विज्ञान आदि अभ्युदय और नि:श्रेयस का प्रधान कारण होता है । <b>प्रशस्त दर्शन सम्यग्दर्शन है</b> ।</p><br><p><b><font color=red>शंका – 'सम्यगिष्टार्थतत्त्व्यो:' इस प्रमाण के अनुसार सम्यक शब्द का प्रयोग इष्टार्थ और तत्त्व अर्थ में होता है अत: इसका प्रशंसा अर्थ उचित नहीं है । </p><br><p></font><font color=darkGreen>समाधान –</font></b> निपात शब्द अनेकार्थ वाचक है, इसलिये प्रशंसा अर्थ मानने में कोई विरोध नहीं है । अथवा - सम्यक शब्द का अर्थ 'तत्त्व' में निपात किया जाता है, जिसका अर्थ है -- तत्त्वदर्शन, सम्यग्दर्शन । अविपरीत अर्थ को तत्त्व कहते हैं । अथवा - सम्यक शब्द क्विप प्रत्ययान्त है । इसका अर्थ है -- जो पदार्थ जैसा है उसको वैसा ही मानने वाला । यह सम्यग्दर्शन है -- क्या है ? ॥१॥</p><br><p>दर्शन शब्द करणादि साधन कहा गया है । 'दृश' धातु में करणादि साधन में 'युटि' प्रत्यय से दर्शन शब्द की व्युत्पत्ति हुई है ॥२॥</p><br><p><b><font color=red>प्रश्न – द्रश धातु अवलोकन अर्थ में होती है उससे श्रद्धान अर्थ का ज्ञान नहीं हो सकता ?</p><br><p></font><font color=darkGreen>उत्तर –</font></b> ऐसा नहीं है क्योंकि एक धातु के अनेक अर्थ होते हैं । </p><br><p><b><font color=red>प्रश्न – दर्शन द्रश धातु से बना है और द्रश धातु का अर्थ अवलोकन, आलोक है । इन्द्रिय और अनिन्द्रिय अर्थ की प्राप्ति आलोक है, यह अर्थ यहाँ अभिप्रेत नहीं है, यहाँ तो श्रद्धान इष्ट है । दर्शन का अर्थ श्रद्धान नहीं हो सकता इसलिये तत्त्वार्थ का श्रद्धान यह संप्रत्यय (<font color=DarkSlateGray>अर्थ</font>) नहीं हो सकता । </p><br><p></font><font color=darkGreen>उत्तर –</font></b> ऐसा नहीं है क्योंकि धातुओं के अनेक अर्थ होते हैं इसलिये उनमें से श्रद्धान अर्थ ही लेना चाहिये ॥३॥</p><br><p><b><font color=red>प्रश्न – यह कैसे जाना जा सकता है कि यहाँ श्रद्धान अर्थ इष्ट है, आलोक इष्ट नही है । </p><br><p></font><font color=darkGreen>उत्तर –</font></b> मोक्ष का कारण होने से श्रद्धान इष्ट है । यहाँ मोक्ष के कारणों का प्रकरण है और तत्त्वार्थ का श्रद्धान मोक्ष का कारण है, आलोक मोक्ष का कारण नहीं । इसलिये प्रकरण से दर्शन का अर्थ श्रद्धान ही इष्ट है; देखना नहीं ॥४॥</p><br><p><b><font color=red>प्रश्न – तत्त्व यह शब्द किस प्रत्यय का वाचक है ? </p><br><p></font><font color=darkGreen>उत्तर –</font></b> तत्त्व शब्द प्रकृति अपेक्षा होने से भाव-सामान्य का वाचक है । 'तत' यह प्रकृति सर्वनाम होने से सामान्य अभिधायी है, 'त्व' प्रत्यय भाव में होता है । </p><br><p><b><font color=red>प्रश्न – किसका भाव ? </p><br><p></font><font color=darkGreen>उत्तर –</font></b> 'तत' शब्द अर्थ वाचक है । </p><br><p><b><font color=red>प्रश्न – कौन सा अर्थ है ? </p><br><p></font><font color=darkGreen>उत्तर –</font></b> सर्व अर्थ ग्रहण किया जाता है । इसलिये उस अर्थ की अपेक्षा से तत्त्व शब्द से भाव (<font color=DarkSlateGray>अर्थ</font>) का भाव सामान्य कहा जाता है । अत: तत्त्व शब्द का स्पष्ट अर्थ है - जो पदार्थ जिस रूप से है, उसका उसी रूप से होना ॥५॥</p><br><p>तत्त्व के द्वारा जिसका निश्चय किया जाता है, वहा तत्त्वार्थ है । जो जाना जाता है, ज्ञान का विषय है, उसको अर्थ कहते हैं और तत्त्व से जिसका निर्णय हो उसे तत्त्वार्थ कहते हैं अर्थात् जो पदार्थ जिस रूप से व्यवस्थित है उसका उसी रूप से ग्रहण जिसके सन्निधान से होता है, वह सम्यग्दर्शन है ॥६॥</p><br><p>जैसे दर्शन शब्द करण, भाव और कर्म इन तीनों साधनों से निष्पन्न होता है उसी प्रकार श्रद्धान शब्द की भी करण, कर्म और भाव साधन से निष्पत्ति जाननी चाहिये । 'जिसके द्वारा श्रद्धान हो' (<font color=DarkSlateGray>करण साधन</font>); 'जो श्रद्धान किया जाय' (<font color=DarkSlateGray>कर्म साधन</font>) और 'श्रद्धान मात्र' (<font color=DarkSlateGray>भाव साधन</font>) ॥७॥</p><br><p>यह श्रद्धान आत्मा की पर्याय है । अर्थात श्रद्धान शब्द वाच्य करणादि व्यपदेश युक्त (<font color=DarkSlateGray>वह</font>) अर्थ आत्मा का परिणाम ही जानना चाहिये ॥८॥</p><br><p><b><font color=red>प्रश्न – आगे कहे जाने वाले सूत्र के विवरण से तो सम्यग्दर्शन पुद्गल द्रव्य का वाचक है ।</p><br><p></font><font color=darkGreen>उत्तर –</font></b> ऐसा नहीं है क्योंकि सम्यग्दर्शन की उत्पत्ति आत्म परिणामों से होती है ।</p><br><p><b><font color=red>शंका – आगे कहे जाने वाले 'निर्देश स्वामित्व' आदि सूत्र के विवरण से सम्यक्त्व प्रकृति रूप पुद्गल-द्रव्य का ही सम्यग्दर्शन शब्द से ग्रहण होता है ? </p><br><p></font><font color=darkGreen>समाधान –</font></b> ऐसा कथन उचित नहीं है क्योंकि सम्यग्दर्शन की उत्पत्ति आत्म-परिणामों से ही होती है । 'तत्त्वार्थ-श्रद्धान क्या है' ऐसा पूछने पर यही कहा जाता है कि तत्त्वार्थ-श्रद्धान आत्मा का परिणाम है । सम्यग्दर्शन किसका परिणाम है ? आत्मा का; इत्यादि कथन किया जाता है ॥९॥</p><br><p><b><font color=red>शंका – मोहनीय-कर्म प्रकृतियों में भी 'सम्यक्त्व' नाम की प्रकृति है इसलिये सम्यग्दर्शन को पौदगलिक मानने में कोई दोष नहीं है ?</p><br><p></font><font color=darkGreen>समाधान –</font></b> ऐसा कथन करना योग्य नहीं है - क्योंकि यहाँ मोक्ष के कारणों का प्रकरण है और मोक्ष के कारणों में आत्मा के परिणाम ही विवक्षित होते हैं । अर्थात - आत्मा के परिणाम होने से औपशमिक, क्षायिक आदि सम्यग्दर्शन को ही मोक्ष का कारण स्वीकार किया है, अनात्मा की पर्याय होने से पौदगलिक सम्यक्त्व-प्रकृति नाम-कर्म पर्याय की यहाँ विवक्षा नहीं है ॥१०॥</p><br><p><b><font color=red>प्रश्न – सम्यग्दर्शन की उत्पत्ति स्व और पर उभय निमित्त से होती है ? </p><br><p></font><font color=darkGreen>उत्तर –</font></b> ऐसा नहीं है क्योंकि पर उपकरण-मात्र है ।</p><br><p><b><font color=red>शंका – सम्यग्दर्शन का उत्पाद स्व और पर उभय निमित्त से होता है । जैसे - घट का उत्पाद मिट्टी और दण्ड के निमित्त से होता है; उसी प्रकार सम्यग्दर्शन का उत्पाद भी आत्म-निमित्त और सम्यक्त्व-प्रकृति-रूप पुद्गल निमित्त से होता है; इसलिये सम्यक्त्व-प्रकृति को भी मोक्ष का कारण मानना चाहिये ।</p><br><p></font><font color=darkGreen>समाधान –</font></b> वस्तुत: घट मिट्टी का ही बनता है, दंडादि तो साधारण उपकरण-मात्र, बाह्य-साधन हैं । उसी प्रकार सम्यग्दर्शन की उत्पत्ति में आत्म-परिणमन ही मुख्य है ॥११॥</p><br><p>अथवा, आत्म-परिणाम से ही सम्यक्त्व-प्रक्रति का रस-घात होता है । जो यह आत्म-गुण-घाती दर्शन-मोह नामक कर्म है, वह किन्हीं आत्म-परिणामों के द्वारा क्षीण-शक्ति होकर सम्यक्त्व (<font color=DarkSlateGray>इस</font>) नाम को प्राप्त होता है । अत: यह सम्यक्त्व-प्रकृति आत्म-स्वरूप मोक्ष का प्रधान कारण नहीं है क्योंकि आत्मा ही अपनी शक्ति से सम्यग्दर्शन पर्याय रूप से परिणमन करता है इसलिए आत्मा के ही मोक्ष का कारणत्व युक्त है ॥१२॥</p><br><p>अथवा, स्व-धर्म अहिय होता है । जिसका त्यजन (<font color=DarkSlateGray>त्याग</font>) नहीं होता उसे अहेय कहते हैं । यह सम्यग्दर्शन आत्मा का अभ्यंतर परिणाम है, क्योंकि अभ्यंतर आत्मा के सम्यक्त्व परिणाम होने पर ही नियम से आत्मा सम्यग्दर्शन पर्याय से उत्पन्न होता है और बाह्य पौदगलिक सम्यक्त्व प्रकृति हेय है क्योंकि सम्यक्त्व प्रकृति के बिना भी (<font color=DarkSlateGray>उसका नाश करके ही</font>) क्षायिक सम्यक्त्व हो जाता है ॥१३॥</p><br><p>अथवा, अभ्यंतर आत्मीय सम्यग्दर्शन परिणाम ही मोक्ष का प्रधान कारण है क्योंकि उस अभ्यन्तर के होने पर ही बाह्य उपग्राहक हो सकता है । बाह्य अभ्यन्तर का उपग्राहक पारार्थ्य रूप से रहता है - इसलिये अप्रधान है ॥१४॥</p><br><p>अथवा, प्रत्यासत्ति होने से भी आत्म-परिणाम मोक्ष का प्रधान कारण हैं, क्योंकि आत्मा ही तादात्म्य रूप से मोक्षपर्याय रूप से परिणमन करता है । सम्यक्त्व प्रकृति रूप कर्म मोक्ष का कारण नहीं हैं क्योंकि सम्यक्त्व प्रकृति विप्रकृष्टान्तर (<font color=DarkSlateGray>दूर, separated by a long distance</font>) और अतादात्म्य परिणाम हैं । अर्थात अभ्यन्तर परिणमन ही प्रधान होता है, वही प्रत्यासन्न कारण होता है और उसी रूप से आत्मा परिणति करता है । अत: अहेय होने से प्रत्यासन्न और प्रधान कारण होने से आत्म-परिणाम रूप सम्यग्दर्शन ही मोक्ष का कारण हो सकता है न कि पुद्गल कर्म ॥१५॥</p><br><p><b><font color=red>प्रश्न – ऐसा मानने से अल्प-बहुत्व की कल्पना का विरोध आयेगा ? </p><br><p></font><font color=darkGreen>उत्तर –</font></b> ऐसा नहीं है, उपशमादी की अपेक्षा सम्यग्दर्शन की उत्पत्ति तीन प्रकार की कही है ।</p><br><p><b><font color=red>शंका – सम्यग्दर्शन को आत्म-परिणामत्व स्वीकार करने पर अल्प-बहुत्व की कल्पना का विरोध आता है । </p><br><p></font><font color=darkGreen>समाधान –</font></b> ऐसा नहीं है - क्योंकि अल्प-बहुत्व का विवेचन भी उपशम-सम्यकत्वादि आत्म-परिणाम के आधार से किया जाता है; उसके लिये भी पुद्गल कर्म की आवश्यकता नहीं है । सबसे कम उपशम- सम्यग्दृष्टि हैं; संसारी क्षायिक-सम्यग्दृष्टि उपशम-सम्यग्दृष्टि से असंख्यात गुणे हैं, क्षायोपशमिक सम्यग्दृष्टि उनसे असंख्यात गुणे हैं और सिद्ध क्षायिक सम्यग्दृष्टि सबसे अनन्त गुणे हैं । अत: आत्म-परिणाम रूप सम्यग्दर्शन ही मोक्ष का साक्षात कारण है, ऐसा हम निश्चय करते हैं ॥१६॥</p><br><p><b><font color=red>प्रश्न – अर्थ-श्रद्धान को ही सम्यग्दर्शन कहना चाहिये । यहाँ 'तत्त्व' पद व्यर्थ है । इससे सूत्र में भी लघुता आयेगी ॥१७॥</p><br><p></font><font color=darkGreen>उत्तर –</font></b> ऐसा नहीं कहना चाहिये, क्योंकि यदि तत्त्व पद नहीं दिया जायेगा तो मिथ्या-वादी प्रणीत सर्व अर्थों के श्रद्धान सम्यग्दर्शन का नाम सम्यग्दर्शन हो जायेगा ॥१८॥</p><br><p>अर्थात - मिथ्या-दृष्टि प्रणीत अर्थ (<font color=DarkSlateGray>पदार्थ</font>) ज्ञान के विषय तो हैं परन्तु तत्त्व नहीं हैं, उनमें वास्तविकता नहीं है । अथवा - अर्थ शब्द के अनेक अर्थ होने से संशय भी हो जायेगा । अर्थ शब्द के अनेक अर्थ हैं । वैशेषिक सिद्धांत में द्रव्य, गुण और कर्म इन तीन पदार्थों की अर्थ संज्ञा है । क्वचिद <b><font color=maroon>अर्थ –</font></b> शब्द, प्रयोजन अर्थ में भी रहता है -- जैसे आपका किसलिये (<font color=DarkSlateGray>किमर्थ</font>) यहाँ आगमन हुआ । अर्थात् यहाँ आने का आपका प्रयोजन क्या है । क्वचित धन शब्द वाच्य भी अर्थ होता है जैसे यह देवदत्त 'अर्थवान' है - यहाँ अर्थवान का अर्थ धनवान है । कहीं पर अभिधेय अर्थ में भी 'अर्थ' शब्द आता है जैसे -- 'शब्दार्थ सम्बन्ध' इस शब्दार्थ सम्बन्ध में अर्थ शब्द का तात्पर्य अभिधेय है । इस प्रकार अर्थ शब्द के अनेक अर्थ होने से यह संशय हो सकता है कि किस अर्थ का श्रद्धान करना सम्यग्दर्शन है ? ॥१९॥</p><br><p><b><font color=red>प्रश्न – सब का अनुग्रह होने से अदोष होगा । </p><br><p></font><font color=darkGreen>उत्तर –</font></b> ऐसा भी नहीं कहना चाहिये, क्योंकि असदर्थ का विषय है । </p><br><p><b><font color=red>शंका – सर्व अर्थों का संग्रह होना कोई दोष नहीं है । सर्व अर्थों का श्रद्धान करना सम्यग्दर्शन है, ऐसा मानने पर सभी का अनुग्रह हो जायेगा - आपको इस समय सर्वानुग्रह से मत्सर भाव क्यों है ? आप सर्व लोक का अभ्युदय क्यों नहीं चाहते ? </p><br><p></font><font color=darkGreen>समाधान –</font></b> ऐसा तर्क करना उचित नहीं है - असदर्थ का विषय होने से । हमारा सर्वानुग्रह में कोई द्वेष नहीं है, परन्तु असत अर्थ के विषय का श्रद्धान संसार का कारण होता है 1 अर्थात् वैशेषिक आदि के द्वारा माने गये अर्थ वास्तविक नहीं हैं और धन का श्रद्धान भी मुक्ति का कारण नहीं हो सकता । अत: सर्वानुग्रह के विचार से ही, सन्मार्ग-प्रदर्शन-प्रज्ञा से अर्थ के साथ 'तत्त्व' विशेषण लगा दिया है जिससे भव्य प्राणी असदर्थों में न भटकें ॥२०॥</p><br><p><b><font color=red>प्रश्न – अर्थग्रहण से ही 'तत्त्व' की सिद्धि हो जायेगी ? </p><br><p></font><font color=darkGreen>उत्तर –</font></b> ऐसा नहीं है, क्योंकि विपरीत अर्थ का ग्रहण भी देखा जाता है । </p><br><p><b><font color=red>शंका – 'अर्यते इति अर्थ:' अर्थात् जो जाना जाता है वह अर्थ है और मिध्यावादी प्रणीत अर्थ ज्ञेय हो नहीं सकते क्योंकि वे अविद्यमान हैं इसलिये अर्थग्रहण करने से ही तत्व का ग्रहण हो जाता है इसलिये 'तत्त्व' ग्रहण करना निष्प्रयोजन है । </p><br><p></font><font color=darkGreen>समाधान –</font></b> ऐसा नहीं कहना, क्योंकि विपरीत ग्रहण भी देखा जाता है । यद्यपि अर्थ पद का विशिष्ट अर्थ करके 'तत्त्व' पद का काम लिया जाता है किन्तु मिथ्यात्व के उदय में इस प्राणी को अस्ति, नास्ति, नित्य, अनित्य इत्यादि एकांतों में मिथ्या अर्थबुद्धि होने लगती है, जैसे कि पित्त-ज्वर वाले को मधुर रस भी कटुक मालुम होता है । अत: इन एकांत अर्थों का निराकरण करने के लिये तत्त्व पद ग्रहण किया  है ॥२१॥</p><br><p><b><font color=red>प्रश्न – 'अर्थ' पद का ग्रहण किसलिये किया है । क्योंकि तत्व ही अर्थ है । इस प्रकार अर्थों का तत्त्व के साथ समान-अधिकरण होने से तत्त्व-वचन से ही अर्थ का ज्ञान सिद्ध हो जाता है ।</p><br><p></font><font color=darkGreen>उत्तर –</font></b> व्यभिचार को दूर करने के लिये अर्थ ग्रहण किया गया है । यद्यपि 'तत्त्व ही अर्थ है' यह विग्रह करने पर तत्त्व के कहने से कार्य चल जाता है, फिर भी अर्थ का ग्रहणनिर्देश प्रतिपत्ति के लिये किया गया है । 'तत्त्वं श्रद्धानं' 'तत्त्व श्रद्धान है' ऐसा कहा जाय तो भी एकान्त निश्चय का प्रसंग आता है । क्योंकि अकान्तवादी भी 'नास्त्यात्मा' आत्मा नहीं है, इस श्रद्धान को तत्त्व-श्रद्धान कहने लगेंगे । 'तत्त्व का श्रद्धान' तत्त्व-श्रद्धान ऐसा कहा जाय तो भावमात्र का प्रसंग आता है । 'तत्त्व-भाव-सामान्य एक स्वतंत्र पदार्थ है' ऐसा कोई (<font color=DarkSlateGray>वैशेषिक</font>) कहता है - वैशेषिक ऐसा भी कहता है कि द्रव्यत्व, गुणत्व, कर्मत्व, सामान्यत्व आदि द्रव्यादि से भिन्न हैं तथा 'तत्त्व-एकत्व पुरुष रूप ही यह जगत है' इस ब्रह्मैकवाद के श्रद्धान को भी सम्यग्दर्शनत्व का प्रसंग आयेगा । तत्त्व एक है । 'ऋग्वेद में पुरुष ही सर्व है', यह वाक्य है वही तत्त्व है, उसका श्रद्धान करना सम्यग्दर्शन है -- कहना भी उचित नहीं कयोंकि अद्वैतवाद में क्रियाकारक आदि समस्त भेद-व्यवहार का लोप हो जाता है ॥२२-२४॥</p><br><p>यदि 'तत्तवेन' -- तत्त्व रूप से श्रद्धान को सम्यग्दर्शन कहते हैं, तो 'किसका श्रद्धान' या 'किसमें श्रद्धान' यह प्रश्न निर्वृत्त नहीं होता । इसलिये अव्यभिचार के लिये अर्थ शब्द ग्रहण किया है, यह ठीक ही है । अत: अर्थपद का ग्रहण करना अत्यंत आवश्यक है अर्थात तत्त्व रूप से प्रसिद्ध अर्थों का श्रद्धान सम्यग्दर्शन है ॥२५॥</p><br><p>कोई वादी इच्छापूर्वक श्रद्धान को सम्यग्दर्शन कहते हैं - परंतु यह कहना उचित नहीं है । सम्यग्दर्शन के इस लक्षण में मिथ्यादृष्टि के भी सम्यग्दर्शन का प्रसंग आता है । क्योंकि मिध्यादृष्टि भी बहुश्रुतत्व दिखाने के लिये वा जैनमत को जीतने की इच्छा से अर्हत्तत्त्वों का झूठा ही श्रद्धान कर लेते हैं, जैन सिद्धांत का अध्ययन भी करते हैं । इच्छा के बिना तो यह हो नहीं सकता । अत: इन्हें भी सम्यग्दर्शन प्राप्त हो जायेगा । इसलिये 'इच्छा-श्रद्धान' को सम्यग्दर्शन कहना योग्य नहीं है । अथवा यदि इच्छा-श्रद्धान को सम्यग्दर्शन कहेंगे तो केवली के सम्यग्दर्शन के अभाव का प्रसंग आयेगा, क्योंकि यदि इच्छा का नाम सम्यक्त्व है तो इच्छा तो लोभ की पर्याय है और क्षीण-मोही केवली के लोभ रहता नहीं । इसलिये केवली के सम्यग्दर्शन भी नही रहेगा । क्योंकि इच्छा के अभाव में सम्यग्दर्शन का भी अभाव हो ही जाएगा । इसलिये 'जिसके होने पर आत्मा यथाभूत अर्थ को ग्रहण करता है उसे सम्यग्दर्शन कहते हैं, ही लक्षण उचित है ॥२६-२८॥</p><br><p>सराग वीतराग के विकल्प से यह सम्यग्दर्शन दो प्रकार का है ॥२९॥ प्रशम, संवेग अनुकम्पा और आस्तिक्य से जिसका स्वरूप अभिव्यक्त होता है - वह सराग सम्यग्दर्शन है । रागादि का अनुद्रेक (<font color=DarkSlateGray>शांति</font>) उपशम है । संसार से भयभीत होना संवेग है । प्राणिमात्र में मैत्रि-भाव रखना अनुकम्पा है । जीवादि पदार्थों के यथार्थ स्वरूप में 'अस्ति' बुद्धि होना आस्तिक्य है । इनके द्वारा अभिव्यक्त होना है लक्षण जिसका वह प्रथम सराग सम्यक्त्व है ॥३०॥</p><br><p>आत्म-विशुद्धि मात्र वीतराग सम्यक्त्व है | अनंतानुबन्धी क्रोध, मान, माया, लोभ ये चार चारित्र मोहनीय का तथा मिथ्यात्व, सम्यक-मिथ्यात्व और सम्यक्त्व-प्रकृति ये तीन दर्शन मोहनीय का, इस प्रकार इन सात प्रकृतियों का सत्व नाश हो जाने पर जो आत्मविशुद्धि होती है वह वीतराग सम्यग्दर्शन है । सराग सम्यग्दर्शन तो साधन ही है और वीतराग सम्यग्दर्शन साधन भी है और साध्य भी है ॥३१॥</p></font></td>
    <td id=gatha02-teeka2><b><font color=darkGreen>तत्त्वार्थमंजुषा </font></b><br><br><font color=darkBlue><p>(<font color=DarkSlateGray>तत्त्वार्थश्रद्धानं</font>) यथार्थ पदार्थ का श्रद्धान (<font color=DarkSlateGray>सम्यग्दर्शनं</font>) सम्यग्दर्शन है ।</p><br><p>अर्थ : तत्वार्थ का श्रद्धान करना सम्यग्दर्शन है ।</p><br><p>१. <b><font color=red>प्रश्न – तत्त्वार्थ किसे कहते हैं ?</p><br><p></font><font color=darkGreen>उत्तर –</font></b> तत्त्व - जो पदार्थ जिस रूप में स्थित है उसका उसी रूप में होना तत्त्व है । <b><font color=maroon>अर्थ –</font></b> ' अर्यते, निश्चीयते इत्यर्थ: ' । 'तत्त्वेन अर्थ: तत्त्वार्थ:' । तत्त्व और अर्थ इन दोनों शब्दों के संयोग से तत्त्वार्थ शब्द बना है । </p><br><p>	अथवा भाव द्वारा भाव-वाले पदार्थ का कथन किया जाता है क्योंकि भाव भाववाले से अलग नहीं पाया जाता है । अत: “तत्त्वमेवार्थस्तत्त्वार्थ:''। (<font color=DarkSlateGray>सर्वा. १०</font>) तत्त्व के द्वारा जिसका निश्चय किया जाता है वह तत्त्वार्थ है। </p><br><p>जो जाना जाता है, ज्ञान का विषय है, उसको अर्थ कहते हैं और तत्त्व से जिसका निर्णय हो उसे तत्त्वार्थ कहते हैं । जो पदार्थ जिस रूप से व्यवस्थित है उसको उसी रूप से ग्रहण करना तत्त्वार्थ है ।# (<font color=DarkSlateGray>रा.वा. ६</font>)</p><br><p>.....</p><br><p># द्रव्य - गुण और पर्यायों को प्राप्त करने से ये द्रव्य नाम से कहे जाते हैं ? <b><font color=maroon>अर्थ –</font></b> जीव के द्वारा जानने में आने से अर्थ कहलाते हैं । तत्त्व - वस्तु स्वरूप के कारण तत्त्व कहलाते हैं (<font color=DarkSlateGray>गो.जी.जी. ५६१</font>) पदार्थ - द्रव्यों को पदार्थ भी कहते हैं क्योंकि ये उत्पाद व्यय ध्रौव्य सहित हैं | (<font color=DarkSlateGray>ज्ञा. ६/२८</font>)</p><br><p>२. <b><font color=red>प्रश्न – सूत्र में दिये गये 'सम्यक्' पद का क्या अर्थ है ?</p><br><p></font><font color=darkGreen>उत्तर –</font></b> 'सम्यक्' यह प्रशंसार्थक पद या क्वय्न्त प्रत्ययांत है । सम्यक् शब्द निपात, प्रशंसा अर्थ में जानना चाहिए । क्योंकि यह प्रशस्त (<font color=DarkSlateGray>प्रशंसात्मक</font>) रूप, गति, जाति, कुल, आयु, विज्ञान आदि अभ्युदय और नि: श्रेयस् का प्रधान कारण है । प्रशस्तं दर्शनं सम्यग्दर्शनं । (<font color=DarkSlateGray>रा.वा. १</font>)</p><br><p>३. <b><font color=red>प्रश्न – सूत्र में दिये गये 'दर्शन' शब्द का क्या अर्थ है ?</p><br><p></font><font color=darkGreen>उत्तर –</font></b> सूत्र में दिये गये 'दृश’ धातु से बने दर्शन शब्द के आलोक, अवलोकन आदि अनेक अर्थ होते हैं फिर भी यहाँ श्रद्धान अर्थ ही इष्ट है, आलोक आदि नहीं । क्योंकि श्रद्धान मोक्ष का कारण है । यहाँ मोक्ष के कारणों का प्रकरण है और तत्वार्थ का श्रद्धान मोक्ष का कारण है, आलोक मोक्ष को कारण नहीं है । इसलिए प्रकरण से दर्शन का अर्थ श्रद्धान ही इष्ट है, देखना आदि नहीं । (<font color=DarkSlateGray>रा.वा. ३. ४</font>)</p><br><p>४. <b><font color=red>प्रश्न – सूत्र में तत्व शब्द का ग्रहण निरर्थक है क्योंकि अर्थ से ही तत्त्व की सिद्धि हो जाती है अर्थात् 'अर्थश्रद्धानं' कहना चाहिए तत्त्वार्थश्रद्धानं नहीं ?</p><br><p></font><font color=darkGreen>उत्तर –</font></b> ऐसा नहीं कहना चाहिए, क्योंकि विपरीत ग्रहण भी देखा जाता है । यधपि अर्थ पद का विशिष्ट अर्थ करके 'तत्त्व ' पद का काम लिया जाता है किन्तु मिथ्यात्व के उदय में इस प्राणी को अस्ति, नास्ति, नित्य-अनित्य आदि एकान्तों (<font color=DarkSlateGray>सर्वथा एकान्त पक्षों</font>) में मिथ्याबुद्धि होने लगती है, जैसे कि पित्तज्वर वाले को मधुर रस भी कटुक प्रतीत होता है । इन एकान्त अर्थों का निराकरण करने के लिए सूत्र में 'तत्व' पद का ग्रहण किया है | (<font color=DarkSlateGray>रा.वा. २१</font>)</p><br><p>	सूत्र में 'अर्थश्रद्धानं' कहने से अर्थ शब्द के धन, प्रयोजन और अभिधेय आदि जितने भी अर्थ हैं उन सबके ग्रहण का प्रसंग आता है जो युक्त नहीं है, अत: ' अर्थश्रद्धानं' न कह कर तत्त्वार्थश्रद्धानं कहा है। (<font color=DarkSlateGray>सर्वा. १२</font>)</p><br><p>५. <b><font color=red>प्रश्न – यदि ऐसा है तो 'तत्त्वश्रद्धानं ' कहना चाहिए तत्त्वार्थश्रद्धानं नहीं ?</p><br><p></font><font color=darkGreen>उत्तर –</font></b> 'तत्त्वश्रद्धानं' कहने पर केवल भाव मात्र के ग्रहण का प्रसंग प्राप्त होता है कितने ही लोग तत्व पद से सत्ता, द्रव्यत्व, गुणत्व और कर्मत्व आदि का ग्रहण करते हैं अत: 'तत्त्वश्रद्धानं ' ऐसा कहने पर इन सबका श्रद्धान करना सम्यग्दर्शन प्राप्त होता है जो युक्त नहीं है । अथवा - तत्व शब्द एकत्ववाची है इसलिए सूत्र में केवल तत्व पद के रखने से ''सब सर्वथा एक'' है इस प्रकार स्वीकार करने का प्रसंग आता है । ''यह सब दृश्य व अदृश्य जगत् पुरुष स्वरूप ही है'' ऐसा किन्ही ने माना भी है । किन्तु ऐसा मानने पर प्रत्यक्ष और अनुमान से विरोध आता है अत: इन सब दोषों को दूर करने के लिए सूत्र में तत्व और अर्थ इन दोनों पदों को ग्रहण किया है । (<font color=DarkSlateGray>सर्वा. १२</font>)  तत्त्व ही अर्थ है यह विग्रह करने पर तत्त्व के कहने से ही कार्य चल जाता है फिर भी अर्थ का ग्रहण निर्देश प्रतिपत्ति के लिए किया गया है । “तत्त्वश्रद्धानं” ऐसा कहा जाय तो भी एकान्त निश्चय का प्रसंग आता है क्योंकि एकान्तवादी भी ‘नास्त्यात्मा' आत्मा नहीं है इस श्रद्धान को तत्त्वश्रद्धान कहने लगेंगे । तत्त्व का श्रद्धान, तत्त्वश्रद्धान ऐसा कहा जाय तो भावमात्र का प्रसंग आता है । तत्त्व भाव-सामान्य एक स्वतंत्र पदार्थ है ऐसा कोई कहता है कि द्रव्यत्व, गुणत्व आदि द्रव्यादि से भिन्न है तथा तत्त्व एकत्व पुरुष रूप ही यह जगत् है इस ब्रह्मैकवाद के श्रद्धान को भी सम्यग्दर्शन का प्रसंग आयेगा । तत्त्व 'एक' ऋग्वेद में पुरुष ही सर्व है, यह वाक्य है; वही तत्त्व है उसका श्रद्धान करना सम्यग्दर्शन है । ऐसा कहना भी उचित नहीं है क्योंकि अद्वैतवाद में क्रियाकारक आदि समस्त भेद- व्यवहार का लोप हो जाता है । (<font color=DarkSlateGray>रा.वा. २२–२४</font>)</p><br><p>	यदि तत्त्वरूप से श्रद्धान को सम्यग्दर्शन कहते हैं तो 'किसका श्रद्धान' वा 'किसमें श्रद्धान' यह प्रश्न निर्वृत्त नहीं होता । इसलिए अव्यभिचार के लिए अर्थ शब्द का ग्रहण किया है । (<font color=DarkSlateGray>रा.वा. २५</font>)</p><br><p>६. <b><font color=red>प्रश्न – तत्त्वार्थ रुचि को सम्यग्दर्शन मानें तो क्या हानि है ?</p><br><p></font><font color=darkGreen>उत्तर –</font></b> रुचि, इच्छा और अभिलाषा में अनर्थान्तर (<font color=DarkSlateGray>एकार्थवाची</font>) है । यह चारित्रमोह की लोभ कषाय का एक भेद है । इसको सम्यग्दर्शन का लक्षण स्वीकार करने पर अतिव्याप्ति और अव्याप्ति दो दोष आते हैं । जब मिथ्यादृष्टि जीव अपने बहुश्रुतत्व को प्रसिद्ध करने की इच्छा से अथवा जिनमत का निराकरण करने की वांछा से या परमत की जिज्ञासा से भगवत् अर्हन्त सर्वज्ञ द्वारा प्रणीत आगम के विषयभूत जीवादि पदार्थों को जानना चाहते हैं तब उन व्यक्तियों को सम्यग्दृष्टि मानना पड़ेगा क्योंकि उनके तत्त्वरुचि है किन्तु वे मिथ्यादृष्टि ही हैं अत: रुचि को सम्यग्दर्शन कहना अतिव्याप्ति दोषयुक्त है । तथा यदि रुचि सम्यक्त्व है तो सम्पूर्ण मोह के क्षय हो जाने से अर्हन्तदेव के सम्यक्त्व गुण का अभाव हो जायेगा, इस प्रकार अव्याप्ति नामक दोष प्राप्त होता है इसलिए यह रुचि रूप सम्यक्त्व का लक्षण त्याज्य है । (<font color=DarkSlateGray>सुख.खो.त.वृ. १७</font>) </p><br><p>७. <b><font color=red>प्रश्न – मोहनीय कर्म की प्रकृतियों में भी 'सम्यक्' नाम की प्रकृति है इसलिए सम्यग्दर्शन को पौद्गलिक मानने में क्या दोष है ?</p><br><p></font><font color=darkGreen>उत्तर –</font></b> सम्यग्दर्शन को पौद्गलिक नहीं माना जा सकता क्योंकि यहाँ मोक्ष के कारणों का प्रकरण है और मोक्ष के कारणों में आत्मा के परिणाम ही विवक्षित होते हैं तथा आत्मा का परिणाम होने से औपशमिकादि सम्यग्दर्शन को भी मोक्ष का कारण स्वीकार किया है । अनात्मा की पर्याय होने से पौद्गलिक कर्म के उदय रूप सम्यक् प्रकृति की यहाँ विवक्षा नहीं हे । (<font color=DarkSlateGray>रा.वा. १०</font>)</p></font></td>
    <td id=gatha02-teeka3><b><font color=darkGreen>कैलाशचंदजी शास्त्री </font></b><br><br><font color=darkBlue><p>﻿<b><font color=maroon>अर्थ –</font></b> जो पदार्थ जिस स्वभाव वाला है उसका उसी स्वभाव रूप से निश्चय  होना 'तत्वार्थ' है और तत्त्वार्थ का श्रद्धान करना सम्यग्दर्शन है । </p><br><p><b><font color=maroon>विशेषार्थ –</font></b> 'तत्त्व' और 'अर्थ' इन दो शब्दों के मेल से 'तत्त्वार्थ' शब्द बना है । 'तत्त्व' शब्द भाव सामान्य का वाचक है । अत: जो पदार्थ जिस रूप में स्थित है उसका उसी रूप में होना तत्व है; और जिसका निश्चय किया जाता है उसे अर्थ कहते हैं । अत: तत्त्व' रूप अर्थ को तत्त्वार्थ कहते हैं । आशय यह है कि तत्त्व का मतलब है भाव, और अर्थ का मतलब है भाववान् । अत: न केवल भाव का और न केवल भाववान् का श्रद्धान सम्यग्दर्शन है । किन्तु भाव विशिष्ट भाववान् का श्रद्धान करना ही सम्यग्दर्शन है । सम्यग्दर्शन के दो भेद हैं- सराग सम्यक् दर्शन और वीतराग सम्यक् दर्शन। प्रशम, संवेग, अनुकम्पा और आस्तिक्य ये सराग सम्यग्दर्शन के सूचक हैं । रागादिक की तीव्रता के न होने को प्रशम कहते हैं। संसार, शरीर और भोगों से भयभीत होने का नाम संवेग' है । सब प्राणियों को अपना मित्र समझना 'अनुकम्पा' है । आगम में जीवादि पदार्थों का जैसा स्वरूप कहा है उसी रूप में उन्हें मानना 'आस्तिक्य' है । सराग सम्यग्दृष्टि में ये चारों बातें पायी जाती हैं तथा आत्मा की विशुद्धि का नाम वीतराग सम्यग्दर्शन है ॥२॥</p></font></td>
      </tbody></table></div>
</body>
</html>
