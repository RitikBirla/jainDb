<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='08.html'><img src='../../../../../images/common/prev.jpg' id=next height=50 width=50/></a>
      <a href='10.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#सर्वार्थसिद्धि>सर्वार्थसिद्धि</td>
      <td class=example data-dropdown=#राजवार्तिक>राजवार्तिक</td>
      <td class=example data-dropdown=#तत्त्वार्थमंजुषा>तत्त्वार्थमंजुषा</td>
      <td class=example data-dropdown=#कैलाशचंदजी_शास्त्री>कैलाशचंदजी_शास्त्री</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>तत्त्वार्थ-सूत्र (तत्त्वार्थ-सूत्र-पहला-अध्याय)</h2>
      <br><div class=titleContainer align=center><font color=darkGreen>﻿ज्ञान के भेद</font></div>
    <h3 class=mainTitle align=center><font color=maroon> ﻿मतिश्रुतावधिमनःपर्ययकेवलानि ज्ञानम्॥९॥<br> </font></h3>
  <div class=bottomContainer id=bottomTxt11 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿मतिज्ञान, श्रुतज्ञान, अवधिज्ञान, मन:पर्ययज्ञान और केवलज्ञान ये पाँच ज्ञान हैं।।9।।<br></div>
    <div class=tikaTopContainer><b><br> टीका : 
    <span id=teeka0 class=gatha09 style="color: darkGreen;">&nbsp;&nbsp;सर्वार्थसिद्धि</span>
    <span id=teeka1 class=gatha09 style="color: darkGreen;">&nbsp;&nbsp;राजवार्तिक</span>
    <span id=teeka2 class=gatha09 style="color: darkGreen;">&nbsp;&nbsp;तत्त्वार्थमंजुषा</span>
    <span id=teeka3 class=gatha09 style="color: darkGreen;">&nbsp;&nbsp;कैलाशचंदजी-शास्त्री</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha09-teeka0><b><font color=darkGreen>सर्वार्थसिद्धि </font></b><br><br><font color=darkBlue><p>﻿सूत्र में ज्ञान शब्‍द मति आदि प्रत्‍येक शब्‍दके साथ जोड़ लेना चाहिए। यथा – मतिज्ञान, श्रुतज्ञान, अवधिज्ञान, मन:पर्ययज्ञान और केवलज्ञान। </p><br><p>मति का व्‍युत्‍पत्तिलभ्‍य अर्थ है – ‘इन्द्रियैर्मनसा च यथा स्‍वमर्थो मन्‍यते अनया मनुते मननमात्रं वा मति:’ = इन्द्रिय और मन के द्वारा यथायोग्‍य पदार्थ जिसके द्वारा मनन किये जाते हैं, जो मनन करता है या मननमात्र <b>मति</b> कहलाता है। </p><br><p>श्रुत का व्‍युत्‍पत्तिलभ्‍य अर्थ है – ‘तदावरणकर्मक्षयोपशमे सति निरूप्‍यमाणं श्रूयते अनेन श्रृणोति श्रवणमात्रं वा श्रुतम्’ = श्रुतज्ञानावरण कर्म का क्षयोपशम होने पर निरूप्‍यमाण पदार्थ जिसके द्वारा सुना जाता है, जो सुनता है या सुननामात्र <b>श्रुत</b> कहलाता है। मति और श्रुत इन दोनों ज्ञानों का समीप में निर्देश किया है क्‍योंकि इनमें कार्य-कारणभाव पाया जाता है। जैसा कि आगे कहेंगे ‘श्रुतं मतिपूर्वम्।‘ </p><br><p>अवधि का व्‍युत्‍पत्तिलभ्‍य अर्थ = अधिकतर नीचे के विषय को जानने वाला होने से या परिमित विषयवाला होनेसे <b>अवधि</b> कहलाता है। </p><br><p>मन:पर्यय का व्‍युत्‍पत्तिलभ्‍य अर्थ = दूसरे के मनोगत अर्थ को मन कहते हैं। सम्‍बन्‍ध से उसका पर्ययण अर्थात् परिगमन करनेवाला ज्ञान <b>मन:पर्यय</b> कहलाता है। </p><br><p><b><font color=red>शंका – मन:पर्यय ज्ञानका इस प्रकार लक्षण करने पर उसे मतिज्ञान का प्रसंग प्राप्‍त होता है ? </p><br><p></font><font color=darkGreen>समाधान –</font></b> नहीं, क्‍योंकि मन:पर्ययज्ञान में मन की अपेक्षामात्र है। यद्यपि वह केवल बढ़ी हुई क्षयोपशम शक्ति से अपना काम करता है तो भी केवल स्‍व और पर के मन की अपेक्षा उसका व्‍यवहार किया जाता है। यथा- ‘आकाश में चन्‍द्रमा देखो’ यहाँ आकाश की अपेक्षामात्र होने से ऐसा व्‍यवहार किया गया है। </p><br><p>केवल का व्‍युत्‍पत्तिलभ्‍य अर्थ =अर्थीजन जिसके लिए बाह्य और आभ्‍यन्‍तर तप के द्वारा मार्गका केवन अर्थात् सेवन करते हैं वह केवलज्ञान कहलाता है। अथवा केवल शब्‍द असहायवाची है, इसलिए असहाय ज्ञानको <b>केवलज्ञान</b> कहते हैं। केवलज्ञानकी प्राप्ति अन्‍तमें होती है इसलिए सूत्रमें उसका पाठ सबके अन्‍तर में रखा है। उसके समीपका होनेसे उसके समीपमें मन:पर्ययका ग्रहण किया है। </p><br><p><b><font color=red>शंका – मन:पर्यय केवलज्ञान के समीप का क्‍यों है ? </p><br><p></font><font color=darkGreen>समाधान –</font></b> क्‍योंकि इन दोनों का संयम ही एक आधार है, अतएव मन:पर्यय केवलज्ञान के समीप का है। अवधिज्ञान मन:पर्ययज्ञान से दूर है, इसलिए उसका मन:पर्ययज्ञान के पहले पाठ रखा है। </p><br><p><b><font color=red>शंका – मन:पर्ययज्ञान से अवधिज्ञान को दूर का क्‍यों कहा ? </p><br><p></font><font color=darkGreen>समाधान –</font></b> क्‍योंकि अवधिज्ञान मन:पर्ययज्ञानसे अत्‍यन्‍त दूर है। प्रत्‍यक्ष से परोक्ष का पहले कथन किया, क्‍योंकि वह सुगम है। चूँकि मति-श्रुतपद्धति श्रुत, परिचित और अनुभूत होनेसे प्राय: सब प्राणियोंके द्वारा प्राप्‍त करने योग्‍य है अत: वह सुगम है। इस प्रकार यह पाँच प्रकारका ज्ञान है। इसके भेद आदि आगे कहेंगे।</p><br><p><b><font color=maroon>विशेषार्थ –</font></b> क्रमानुसार इस सूत्रमें सम्‍यग्‍ज्ञानके पाँच भेद बतलाये गये हैं। यद्यपि सूत्रमें ‘ज्ञानम्’ ऐसा निर्देश कि है पर सम्‍यक्‍त्‍वका प्रकरण होनेसे ये पाँचों सम्‍यग्‍ज्ञानके भेद हैं, ऐसा यहाँ जानना चाहिए। यद्यपि आत्‍मा केवलज्ञान स्‍वभाव है। मूल ज्ञानमें कोई भेद नहीं है पर आवरणके भेदसे वह पाँच भागोंमें विभक्त हो जाता है। इस सूत्रकी व्‍याख्‍या करते हुए सर्वार्थसिद्धिमें मुख्‍यतया तीन विशेषताओं पर प्रकाश डाला गया है  - </p><br><p>1. मति आदि शब्‍दोंका व्‍युत्‍पत्तिलभ्‍य अर्थ। </p><br><p>2. मति और श्रुतको समीपमें रखनेके कारणका निर्देश। </p><br><p>3. मतिके बाद श्रुत इत्‍यादि रूपसे पाँच ज्ञानोंके निर्देश करनेका कारण। </p><br><p>प्रमाण और नयसे ज्ञान होता है यह पहले कह आये हैं। किन्‍हींने ज्ञानको प्रमाण माना है, किन्‍हींने सन्निकर्षको और किन्‍हींने इन्द्रियको। अत: अधिकार प्राप्‍त मत्‍यादिकही प्रमाण हैं इस बातको दिखलानेके लिए आगेका सूत्र कहते हैं -</p></font></td>
    <td id=gatha09-teeka1><b><font color=darkGreen>राजवार्तिक </font></b><br><br><font color=darkBlue><p>﻿तदावरणकर्मक्षयोपशमादिद्वितीयनिमित्तवशात्‌ परकीयमनोगतार्थज्ञानं मन:पर्यय:। </p><br><p>मन:पर्यय ज्ञानवरण कर्म के क्षयोपशमादिरूप सामग्री के निमित्त से परकीय मनोगत अर्थ को जानना मन:पर्यय ज्ञान है। </p></font></td>
    <td id=gatha09-teeka2><b><font color=darkGreen>तत्त्वार्थमंजुषा </font></b><br><br><font color=darkBlue><p>मति-श्रुत-अवधि-मन:पर्यय-केवलानि ज्ञानम् ।</p><br><p>अर्थ : मतिज्ञान, श्रुतज्ञान, अवधिज्ञान, मनःपर्यय ज्ञान और केवलज्ञान ये पाँच ज्ञान हैं ।</p><br><p><ul><li><strong>मतिज्ञान</strong> - पाँच इन्द्रिय और मन की सहायता से जो ज्ञान होता है उसे मतिज्ञान कहते है ।</li></p><br><p><li><strong>श्रुतज्ञान</strong> - जो मतिज्ञान पूर्वक होता है उसे श्रुतज्ञान कहते हैं ।</li></p><br><p><li><strong>अवधिज्ञान</strong> - अवधिज्ञानावरण के क्षयोपशम से मूर्तिक पदार्थों को जो एकदेशप्रत्यक्ष द्वारा सविकल्प जानता है वह अवधिज्ञान है । (<font color=DarkSlateGray>द्र.सं.५</font>)</li></p><br><p><li><strong>मन:पर्ययज्ञान</strong> - जो दूसरों के मनोगत मूर्तिक द्रव्यों को उस मन के साथ प्रत्यक्ष जानता है उसे मन: पर्ययज्ञान कहते हैं । (<font color=DarkSlateGray>ध.पु.१/९५</font>)</li></p><br><p><li><strong>केवलज्ञान </strong>- अथींजन जिसके लिए बाह्य एवं अभ्यन्तर तप के द्वारा मार्ग का केवन अर्थात् सेवन करते है वह केवलज्ञान कहलाता है । (<font color=DarkSlateGray>सर्वा.१६४</font>)</li></ul></p><br><p>१ <b><font color=red>प्रश्न – यह सूत्र किसलिए कहा गया है ?</p><br><p></font><font color=darkGreen>उत्तर –</font></b> इस प्रकार आदि में कथित सम्यग्दर्शन का लक्षण, उत्पत्ति, स्वामी विषय न्यास आदि अधिगम के उपायों का तथा तत्सम्बन्धी जीवादि की संज्ञा, परिणामादि का विचार किया । अब सम्यग्ज्ञान का विचार करने के लिए यह सूत्र  कहा गया है । (<font color=DarkSlateGray>रा.वा.उ ९</font>)</p><br><p>२ <b><font color=red>प्रश्न – सम्यग्ज्ञान कितने होते हैं ?</p><br><p></font><font color=darkGreen>उत्तर –</font></b> ज्ञान पाँच होते हैं-</p><br><p>(<font color=DarkSlateGray>१</font>) मतिज्ञान (<font color=DarkSlateGray>२</font>) श्रुतज्ञान (<font color=DarkSlateGray>३</font>) अवधिज्ञान (<font color=DarkSlateGray>४</font>) मनःपर्यय ज्ञान (<font color=DarkSlateGray>५</font>) केवलज्ञान । (<font color=DarkSlateGray>त.सू.१/९</font>) 	सामान्य की अपेक्षा संग्रह रूप द्रव्यार्थिक नय के आश्रय से ज्ञान एक ही कहा है तथापि विशेष की अपेक्षा पर्यायार्थिक नय के आश्रय से ज्ञान पांच ही कहे है । (<font color=DarkSlateGray>गो.जी.जी.३००</font>)</p><br><p>३ <b><font color=red>प्रश्न – मतिज्ञान किसे कहते हैं ?</p><br><p></font><font color=darkGreen>उत्तर –</font></b> मतिज्ञानावरण के क्षयोपशम से और इन्द्रिय तथा मन के अवलम्बन से मूर्त्त-अमूर्त्त द्रव्य का विकल अर्थात् एकदेशरूप से विशेषत:(<font color=DarkSlateGray>सांव्यवहारिक प्रत्यक्षरूप से</font>) जो अवबोध करता है,वह आभिनिबोधिक ज्ञान है । आभिनिबोधिक ज्ञान को ही मतिज्ञान कहते हैं । (<font color=DarkSlateGray>पं.का.ता.४१</font>) </p><br><p>	इन्द्रिय और मन के निमित्त से शब्द, रस, स्पर्श, रूप और गन्धादि विषयों में अवग्रह, ईहा, अवाय और धारणा रूप जो ज्ञान होता है वह मतिज्ञान है । (<font color=DarkSlateGray>द्र.सं.टी.४४</font>) मतिज्ञानावरण एवं वीर्यान्तराय कर्म के क्षयोपशम से और बहिरंग पाँच इन्द्रिय और मन की सहायता से जो मूर्त्त-अमूर्त्त वस्तु को एकदेश से विकल्पाकार परोक्षरूप से अथवा सांव्यवहारिक प्रत्यक्ष रूप जो जानता है, वह क्षायोपशमिक मतिज्ञान है । (<font color=DarkSlateGray>द्र.सं.५ गा.टी.</font>)</p><br><p>४ <b><font color=red>प्रश्न – मतिज्ञान कितने प्रकार के होते हैं ?</p><br><p></font><font color=darkGreen>उत्तर –</font></b> मतिज्ञान तीन प्रकार का होता है -</p><br><p>(<font color=DarkSlateGray>१</font>) उपलब्धि (<font color=DarkSlateGray>२</font>) भावना (<font color=DarkSlateGray>३</font>) उपयोग ।</p><br><p>उपलब्धि - मतिज्ञानावरणीय कर्म के क्षयोपशम से जो पदार्थों को जानने की शक्ति प्राप्त होती है उसको उपलब्धि मतिज्ञान कहते हैं ।</p><br><p>भावना - जाने हुए पदार्थ का बार-बार चिन्तन करना सो भावना मतिज्ञान है ।</p><br><p>उपयोग - यह नीला है, यह पीला है इत्यादि रूप से जो पदार्थ के जानने रूप व्यापार है उसको उपयोग मतिज्ञान कहते हैं । अथवा - </p><br><p>	अवग्रह, ईहा, अवाय और धारणा के भेद से चार प्रकार का मतिज्ञान है । अथवा- कोष्ठ बुद्धि, बीजबुद्धि, पादानुसारीबुद्धि और संभिन्नश्रोतृता बुद्धि के भेद से चार प्रकार भी हें । (<font color=DarkSlateGray>पं.का.ता ४३</font>)</p><br><p>	श्रुतज्ञान असंख्यात लोक प्रमाण है, मतिज्ञान के भी इतने ही भेद हैं । क्योंकि श्रुतज्ञान मतिज्ञान पूर्वक ही होता है, कारण के भेद से कार्य का भेद पाया जाता है । अतएव वह भी असंख्यात लोक प्रमाण है । (<font color=DarkSlateGray>ध.१२/४८०</font>)</p><br><p>५ <b><font color=red>प्रश्न – श्रुतज्ञान किसे कहते हैं ?</p><br><p></font><font color=darkGreen>उत्तर –</font></b> जो परोक्ष रूप से सम्पूर्ण वस्तुओं को अनेकान्त रूप दर्शाता है; संशय, विपर्यय आदि से रहित उस ज्ञान को श्रुतज्ञान कहते हैं । (<font color=DarkSlateGray>का.अ २६२</font>) श्रुतज्ञानावरण कर्म के क्षयोपशम से, नोइन्द्रिय के अवलम्बन से तथा प्रकाश, उपाध्याय आदि बहिरंग सहकारी कारण से जो मूर्त्तिक-अमूर्त्तिक वस्तु को लोक तथा अलोक को व्याप्ति ज्ञान रूप से अस्पष्ट जानता है, उसको श्रुतज्ञान कहते हैं । (<font color=DarkSlateGray>द्र.सं.५ टी.</font>)</p><br><p>	शब्द सुनने के पश्चात् जो मन से अर्थ-ज्ञान होता है वह श्रुत है । इन्द्रिय और मन के बलाधान से पूर्व में उपलब्ध अर्थ में जो मन की प्रधानता से अर्थज्ञान उत्पन्न होता है वह श्रुतज्ञान है । (<font color=DarkSlateGray>रा.वा.२७</font>)</p><br><p>	अपूर्व अर्थ ही श्रुत का विषय है । एक घट को इन्द्रिय और मन से जानकर तज्जातीय विभिन्न देशकालवर्ती घटों के सम्बन्ध, जाति आदि से विलक्षण अपूर्व पदार्थ को जो जानता है वह श्रुतज्ञान है ।</p><br><p>	जो नाना-प्रकार के अर्थ की प्ररूपणा करने में तत्पर है वह श्रुतज्ञान है । अथवा - इन्द्रिय और मन के द्वारा एक जीव या अजीव को जानकर उसके सम्बन्ध के सत्‌, संख्या, क्षेत्र, स्पर्शन, काल, अन्तर, भाव और अल्पबहुत्व आदि नाना प्रकार के अनुयोग के द्वारा अर्थ की प्ररूपणा करने में जो समर्थ है वह श्रुत है । (<font color=DarkSlateGray>रा .वा.२८-२९</font>)</p><br><p>६ <b><font color=red>प्रश्न – मतिज्ञान के समान श्रुतज्ञान भी जिह्वा, कान और मन से उत्पन्न होता है अत: मतिज्ञान को ही श्रुतज्ञान कहना चाहिए ?</p><br><p></font><font color=darkGreen>उत्तर –</font></b> ऐसा कहना उचित नहीं है क्योंकि वक्ता की जिह्वा शब्दोच्चारण में निमित्त है न कि ज्ञान में, श्रोता के कान शब्दप्रत्यक्ष रूप मतिज्ञान में निमित्त हैं न कि अर्थज्ञान में। अत: श्रुत में उभयनिमित्तता असिद्ध है। क्योंकि सिद्ध हेतु ही साध्य अर्थ को सिद्ध कर सकता है, असिद्ध हेतु साध्य अर्थ को सिद्ध नहीं कर सकता है । (<font color=DarkSlateGray>रा.वा.२६</font>)</p><br><p>७ <b><font color=red>प्रश्न – सुनकर अवधारण करना श्रुत है, ऐसा मानने पर क्या हानि है ?</p><br><p></font><font color=darkGreen>उत्तर –</font></b> सुनकर अवधारण करना श्रुत है, ऐसा मानना उचित नहीं है क्योंकि ऐसा मानने से मतिज्ञान का प्रसंग आता है क्योंकि मतिज्ञान भी शब्द को सुनकर 'यह गो शब्द है' ऐसा प्रतिपादन करता ही है । लक्षण तो असाधारण होना चाहिए किन्तु श्रुतज्ञान मन और इन्द्रिय के द्वारा गृहीत-अगृहीत पर्याय वाले शब्द या उसके वाच्यार्थ को श्रोत्रेन्द्रिय के व्यापार बिना ही नय आदि योजना द्वारा विभिन्न विशेषों के साथ याथात्म्य रूप से जानता है । (<font color=DarkSlateGray>रा.वा.३०</font>)</p><br><p>८ <b><font color=red>प्रश्न – 'मन से अर्थ ज्ञान होता है' वह श्रुत है, ऐसा मानने पर ईहादि ज्ञान को श्रुत का व्यपदेश होगा क्योंकि ईहादि ज्ञान भी मनोजन्य है ?</p><br><p></font><font color=darkGreen>उत्तर –</font></b> ऐसा कहना उचित नहीं है क्योंकि अवग्रह के द्वारा गृहीत अर्थ को विषय करना ही ईहादिज्ञान का विषय है, परन्तु श्रुत का विषय अवग्रहीत मात्र ही नहीं है अपितु अपूर्व अर्थ ही श्रुत का विषय है अर्थात् श्रुतज्ञान अपूर्व पदार्थ को भी विषय करता है । एक घड़े को इन्द्रिय और मन से जानकर तज्जातीय विभिन्न देशकालवर्ती घटों के सम्बन्ध, जाति आदि विलक्षण अपूर्व पदार्थ को जो जानता है वह श्रुत है।(<font color=DarkSlateGray>रा.वा.२८</font>)</p><br><p>९ <b><font color=red>प्रश्न – अवधिज्ञान किसे कहते हैं ?</p><br><p></font><font color=darkGreen>उत्तर –</font></b> 'अव' पूर्वक 'धा' धातु से कर्मादि साधन में 'कि' प्रत्यय होता है । 'अव' शब्द 'अध:' वाची है, जैसे अध:क्षेपण को अवक्षेपण कहते हैं । अवधिज्ञान भी नीचे की ओर बहुत पदार्थों को विषय करता है इसलिए अवधि है । अवधि ज्ञानावरण के क्षयोपशमादि अन्तरंग-बहिरंग साधनों के सन्निधान होने पर नीचे की ओर विशेष जानता है, जिसके द्वारा जाना जाता है वा नीचे की ओर जानना मात्र अवधिज्ञान है । अथवा - 'अवधि' शब्द मर्यादावाची है इसलिए मर्यादा(<font color=DarkSlateGray>द्रव्य, क्षेत्रादि</font>) से सीमित ज्ञान अवधिज्ञान है । (<font color=DarkSlateGray>रा.वा.३</font>) । जो प्रत्यक्ष ज्ञान अन्तिम स्कन्ध पर्यन्त परमाणु आदि मूर्त द्रव्यों को जानता है उसको अवधिज्ञान जानना चाहिए । (<font color=DarkSlateGray>ति.प.४/९८१</font>)</p><br><p>	महास्कन्ध से लेकर परमाणु पर्यन्त समस्त पुद्गल द्रव्यों को, असंख्यात लोक-प्रमाण क्षेत्र, काल और भाव को तथा कर्म के सम्बन्ध से पुद्गल भाव को प्राप्त हुए जीवों को जो प्रत्यक्ष रूप से जानता है उसे अवधिज्ञान कहते हैं । (<font color=DarkSlateGray>ज.ध.१/४३</font>)</p><br><p>१० <b><font color=red>प्रश्न – क्या अवधिज्ञान धर्मादि द्रव्यों को नहीं जानता है ?</p><br><p></font><font color=darkGreen>उत्तर –</font></b> धर्म द्रव्य, अधर्म द्रव्य, आकाश-द्रव्य, काल द्रव्य और सिद्ध जीव ये अवधिज्ञान के विषय नहीं हैं । (<font color=DarkSlateGray>ध.१५/७ व ८</font>) (<font color=DarkSlateGray>क्योंकि अवधिज्ञान का विषय रूपी पदार्थ है ।</font>)</p><br><p>११ <b><font color=red>प्रश्न – मनःपर्यय ज्ञान किसे कहते हैं ?</p><br><p></font><font color=darkGreen>उत्तर –</font></b> मनःपर्यय ज्ञानावरण कर्म के क्षयोपशमादि अन्तरंग-बहिरंग सामग्री के सन्निधान होने पर जो        दूसरों के मनोगत अर्थ को जानता है वह मनःपर्ययज्ञान है । (<font color=DarkSlateGray>रा.वा.४</font>) परकीय मन में स्थित पदार्थ मन कहलाता है । उसकी पर्यायों-विशेषों को मनःपर्यय कहते हैं । उसको जो जानता है वह मनःपर्ययज्ञान है । (<font color=DarkSlateGray>ध.६/२८</font>) जो अपने मन के अवलम्बन द्वारा पर के मन में प्राप्त हुए मूर्त्त पदार्थ को एकदेश प्रत्यक्ष से सविकल्प जानता है, वह ईहा मतिज्ञान पूर्वक मनःपर्ययज्ञान है । (<font color=DarkSlateGray>द्र.सं.५ टी.</font>) मन का आश्रय लेकर मनोगत पदार्थों के साक्षात्कार करने वाले ज्ञान को मनःपर्यय ज्ञान कहते हैं । (<font color=DarkSlateGray>ध.पु.१/३६०</font>) अथवा</p><br><p>'मनःपर्यय' यह संज्ञा रूढिजन्य है । इसलिए चिन्तित व अचिन्तित दोनों प्रकार के अर्थ में विद्यमान ज्ञान को विषय करने वाली यह संज्ञा है, ऐसा यहाँ ग्रहण करना चाहिए । (<font color=DarkSlateGray>ध.१३/२१२</font>)</p><br><p>	चिन्ता, अचिन्ता और अर्धचिन्ता के विषयभूत अनेक भेद रूप पदार्थ को जो ज्ञान नरलोक के भीतर जानता है, वह मनःपर्ययज्ञान हे । (<font color=DarkSlateGray>ति.प.४/९७३</font>)</p><br><p>१२ <b><font color=red>प्रश्न – मनोनिमित्त होने से मनःपर्ययज्ञान को मानस मतिज्ञान कहना चाहिए ?</p><br><p></font><font color=darkGreen>उत्तर –</font></b> ऐसा नहीं कहना चाहिए, क्योंकि मनःपर्ययज्ञान में स्व-पर के मन की अपेक्षा मात्र है । जैसे आकाश में चन्द्रमा को देखने में आकाश की साधारण अपेक्षा होती है, उसी प्रकार मनःपर्ययज्ञान में अपेक्षा मात्र है, जिस प्रकार मन मतिज्ञान में कारण है वैसे मनःपर्ययज्ञान में कारण नहीं है क्योंकि मनःपर्ययज्ञान मात्र आत्मविशुद्धिजन्य है । (<font color=DarkSlateGray>रा.वा.५</font>)</p><br><p>१३ <b><font color=red>प्रश्न – केवलज्ञान किसे कहते हैं ?</p><br><p></font><font color=darkGreen>उत्तर –</font></b> केवल असहाय को कहते हैं । जो ज्ञान असहाय है, इन्द्रिय और आलोक की अपेक्षा रहित है, त्रिकालगोचर अनन्त पर्याय समवाय सम्बन्ध को प्राप्त अनन्त वस्तुओं को जानने वाला है, असंकुटित (<font color=DarkSlateGray>सर्वव्यापक</font>) है और असपत्न (<font color=DarkSlateGray>प्रतिपक्षरहित</font>) है उसे केवलज्ञान कहते हैं । (<font color=DarkSlateGray>ध.पु.६/२९</font>)</p><br><p>	असहाय ज्ञान को केवलज्ञान कहते हैं, क्योंकि वह इन्द्रिय, प्रकाश और मनस्कार अर्थात् मनोव्यापार की अपेक्षा रहित है । अथवा </p><br><p>	केवलज्ञान आत्मा और अर्थ से अतिरिक्त इन्द्रियादिक सहायक की अपेक्षा रहित है इसलिए भी वह केवल असहाय है । इस प्रकार केवल, असहाय जो ज्ञान है उसे केवलज्ञान कहते हैं । (<font color=DarkSlateGray>ज.ध.१/२३</font>) बाह्य- अभ्यन्तर क्रियाविशेष से जो पदार्थों को जानता है वह केवलज्ञान है, जिसके लिए मन, वचन, काय के आश्रय से बाह्य और अभ्यन्तर विविध प्रकार के तप तपें जाते हैं, वह केवलज्ञान है । (<font color=DarkSlateGray>रा.वा.६</font>)</p><br><p>१४ <b><font color=red>प्रश्न – सूत्र में सर्व प्रथम मतिज्ञान का ग्रहण क्यों किया है ?</p><br><p></font><font color=darkGreen>उत्तर –</font></b> 'मति' यह शब्द स्वन्त (<font color=DarkSlateGray>धि</font>) संज्ञक है, अल्प अच् वाला है अर्थात् अल्पाक्षर है, अवधि आदि की अपेक्षा मतिज्ञान का विषय अल्प है तथा चक्षु इन्द्रिय आदि के प्रति नियतविषयत्व वाला है, अत: मतिज्ञान का सूत्र में सर्वप्रथम ग्रहण किया है । (<font color=DarkSlateGray>रा.वा.१३</font>)</p><br><p>१५. <b><font color=red>प्रश्न – मतिज्ञान के अनन्तर श्रुतज्ञान का ग्रहण क्यों किया है ?</p><br><p></font><font color=darkGreen>उत्तर –</font></b> मतिज्ञान के अनन्तर श्रुतज्ञान कहा गया है क्योंकि मतिज्ञान पूर्वक ही श्रुतज्ञान होता है इसलिए मतिज्ञान के अनन्तर श्रुतज्ञान को कहा है । (<font color=DarkSlateGray>रा.वा.१४</font>) मतिज्ञान और श्रुतज्ञान का निबंधन असर्व पर्याय और सर्व द्रव्य को जानना, ऐसा आगे कहेंगे - इसलिए तुल्य विषय होने से मतिज्ञान के अनन्तर श्रुतज्ञान को ग्रहण किया है । (<font color=DarkSlateGray>रा.वा.१५</font>)</p><br><p>	ये दोनों साथ में रहते हैं । जैसे नारद और पर्वत में सहायत्व है, जहाँ नारद है वहाँ पर्वत है और जहाँ पर्वत है वहाँ नारद है, एक दूसरे को छोडकर नहीं रहते हैं उसी प्रकार मतिज्ञान और श्रुतज्ञान दोनों साथ- साथ रहते हैं, एक दूसरे को छोडकर नहीं रहते क्योंकि जहाँ मति है वहाँ श्रुत है और जहाँ श्रुतज्ञान है वहाँ मतिज्ञान है । (<font color=DarkSlateGray>रा.वा.१६</font>)</p><br><p>१६ <b><font color=red>प्रश्न – प्रत्यक्ष ज्ञानों के पहले परोक्ष ज्ञानों का ग्रहण क्यों किया है ?</p><br><p></font><font color=darkGreen>उत्तर –</font></b> प्रत्यक्ष ज्ञानों के पहले परोक्ष ज्ञानों का कथन किया है क्योंकि वह सुगम है । चूंकि मति-श्रुत पद्धतिश्रुत, परिचित और अनुभूत होने से प्राय: सब प्राणियों के द्वारा प्राप्त करने योग्य हैं अत: वह सुगम है । (<font color=DarkSlateGray>सर्वा.१६४</font>)</p><br><p>१७ <b><font color=red>प्रश्न – प्रत्यक्ष ज्ञानों में सर्वप्रथम अवधिज्ञान का ग्रहण क्यों किया है ?</p><br><p></font><font color=darkGreen>उत्तर –</font></b> तीनों प्रत्यक्षज्ञानों में अवधिज्ञान सबसे कम विशुद्धि वाला है अत: इसका सर्व प्रथम निर्देश किया है । यद्यपि प्रत्यक्षज्ञान की अपेक्षा अवधिज्ञान अविशुद्ध है परन्तु प्रत्यक्ष होने से मति- श्रुत ज्ञान की अपेक्षा विशुद्ध होने से अवधिज्ञान का मति-श्रुतज्ञान के बाद और प्रत्यक्षज्ञान की आदि में अवस्थान (<font color=DarkSlateGray>ग्रहण किया</font>) दिया है । (<font color=DarkSlateGray>रा.वा.१७</font>)</p><br><p>१८ <b><font color=red>प्रश्न – अवधिज्ञान के समीप मनःपर्यय ज्ञान का ग्रहण क्यों किया है ?</p><br><p></font><font color=darkGreen>उत्तर –</font></b> अवधिज्ञान से विशुद्धतर होने से अवधिज्ञान के बाद मनःपर्यय का निर्देश किया है क्योंकि मनःपर्ययज्ञान के विशुद्धतर होने का कारण संयम है । मनःपर्यय ज्ञान संयमी जनों के ही होता है । (<font color=DarkSlateGray>रा.वा. १७-१८</font>)</p><br><p>१९. <b><font color=red>प्रश्न – अन्त में केवलज्ञान का ग्रहण क्यों किया है?</p><br><p></font><font color=darkGreen>उत्तर –</font></b> अन्त में केवलज्ञान का ग्रहण किया है क्योंकि उससे उत्कृष्ट ज्ञान का अभाव है । सर्व ज्ञानों के परिच्छेदन में केवलज्ञान का ही सामर्थ्य है । केवलज्ञान सर्व ज्ञानों को जानता है परन्तु केवलज्ञान को जानने का सामर्थ्य किसी ज्ञान में नहीं है । इसलिए यह सर्वोत्कृष्ट ज्ञान है क्योंकि इससे अधिक प्रकर्ष ज्ञान का अभाव है । (<font color=DarkSlateGray>रा.वा.१९</font>) केवलज्ञान के साथ ही निर्वाण होता है न कि क्षायोपशमिक मति आदि ज्ञानों के साथ । अत: केवलज्ञान का अन्त में निर्देश किया हे । (<font color=DarkSlateGray>रा.वा.२०</font>)</p></font></td>
    <td id=gatha09-teeka3><b><font color=darkGreen>कैलाशचंदजी शास्त्री </font></b><br><br><font color=darkBlue><p>﻿<b><font color=maroon>अर्थ –</font></b> मति, श्रुत, अवधि, मन: पर्यय और केवल ये पाँच ज्ञान हैं । पाँच इन्द्रियों और मन के द्वारा पदार्थों का जो ज्ञान होता है उसे मतिज्ञान कहते हैं । मतिज्ञान से जाने हुए पदार्थ से सम्बन्ध रखनेवाले किसी दूसरे पदार्थ के ज्ञान को श्रुतज्ञान कहते हैं । जैसे, मतिज्ञान के द्वारा घट को जान कर अपनी बुद्धि से यह जानना कि यह घट पानी भरने के काम का है, अथवा उस एक घट के समान या असमान जो अन्य बहुत से 'घट' हैं, उनको जान लेना श्रुतज्ञान है । इस श्रुतज्ञान के दो भेद हैं - अनक्षरात्मक और अक्षरात्मक । कर्ण इन्द्रिय के सिवा बाकी की चार इन्द्रियों के द्वारा होने वाले मतिज्ञान के पश्चात् जो विशेष ज्ञान होता है वह अनक्षरात्मक श्रुतज्ञान है । जैसे, स्वयं घट को जानकर यह जानना कि यह घट अमुक काम में आ सकता है; और कर्ण इन्द्रिय के द्वारा होनेवाले मतिज्ञान के पश्चात् जो विशेष ज्ञान होता है वह अक्षरात्मक श्रुतज्ञान है । जैसे, 'घट' इस शब्द को सुनकर कर्णेन्द्रिय के द्वारा जो मतिज्ञान हुआ उसने केवल शब्द मात्र को ही ग्रहण किया । उसके बाद उस घट शब्द के वाच्य घड़े को देखकर यह जानना कि यह घट है और यह पानी भरने के काम का है, यह अक्षरात्मक श्रुतज्ञान है । द्रव्य, क्षेत्र, काल और भाव की मर्यादा लिए हुए रूपी पदार्थ को प्रत्यक्ष जानने वाले ज्ञान को अवधिज्ञान कहते हैं । मनुष्य लोक में वर्तमान जीवों के मन में स्थित जो रूपी पदार्थ हैं, जिनका उन जीवों ने सरल रूप से या जटिल रूप से विचार किया है, या विचार कर रहे हैं अथवा भविष्य में विचार करेंगे, उनको स्पष्ट जानने वाले ज्ञान को मन: पर्यय ज्ञान कहते हैं और सब द्रव्यों की सब पर्यायों को एक साथ स्पष्ट जानने वाले ज्ञान को केवलज्ञान कहते हैं ॥९॥</p></font></td>
      </tbody></table></div>
</body>
</html>
