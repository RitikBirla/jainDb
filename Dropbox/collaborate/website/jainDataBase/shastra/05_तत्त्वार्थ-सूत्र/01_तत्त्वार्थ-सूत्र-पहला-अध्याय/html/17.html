<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='16.html'><img src='../../../../../images/common/prev.jpg' id=next height=50 width=50/></a>
      <a href='18.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#सर्वार्थसिद्धि>सर्वार्थसिद्धि</td>
      <td class=example data-dropdown=#राजवार्तिक>राजवार्तिक</td>
      <td class=example data-dropdown=#तत्त्वार्थमंजुषा>तत्त्वार्थमंजुषा</td>
      <td class=example data-dropdown=#कैलाशचंदजी_शास्त्री>कैलाशचंदजी_शास्त्री</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>तत्त्वार्थ-सूत्र (तत्त्वार्थ-सूत्र-पहला-अध्याय)</h2>
      <br><div class=titleContainer align=center><font color=darkGreen>﻿बहु बहुविध आदि किसके विशेषण हैं</font></div>
    <h3 class=mainTitle align=center><font color=maroon> ﻿अर्थस्य॥१७॥<br> </font></h3>
  <div class=bottomContainer id=bottomTxt19 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿अर्थ के (<font color=DarkSlateGray>वस्‍तु के</font>) अवग्रह, ईहा, अवाय और धारणा ये चारों मतिज्ञान होते हैं ।।17।।<br></div>
    <div class=tikaTopContainer><b><br> टीका : 
    <span id=teeka0 class=gatha17 style="color: darkGreen;">&nbsp;&nbsp;सर्वार्थसिद्धि</span>
    <span id=teeka1 class=gatha17 style="color: darkGreen;">&nbsp;&nbsp;तत्त्वार्थमंजुषा</span>
    <span id=teeka2 class=gatha17 style="color: darkGreen;">&nbsp;&nbsp;कैलाशचंदजी-शास्त्री</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha17-teeka0><b><font color=darkGreen>सर्वार्थसिद्धि </font></b><br><br><font color=darkBlue><p>﻿चक्षु आदि इन्द्रियों का विषय अर्थ कहलाता है। बहु आदि विशेषणों से युक्त उस (<font color=DarkSlateGray>अर्थ</font>) के अवग्रह आदि होते हैं ऐसा यहाँ सम्‍बन्‍ध करना चाहिए। </p><br><p><b><font color=red>शंका – यत: बहु आदिक अर्थ ही हैं, अत: यह सूत्र किसलिए कहा ? </p><br><p></font><font color=darkGreen>समाधान –</font></b> यह सत्‍य है कि बहु आदिक अर्थ ही हैं तो भी अन्‍य वादियों की कल्‍पना निराकरण करने के लिए ‘अर्थस्‍य’ सूत्र कहा है। कितने ही प्रवादी मानते हैं कि रूपादिक गुण ही इन्द्रियों के साथ सम्‍बन्‍ध को प्राप्‍त होते हैं, अत: उन्‍हीं का ग्रहण होता है, किन्‍तु उनका ऐसा मानना ठीक नहीं है, क्‍योंकि वे रूपादिक गुण अमूर्त हैं, अत: उनका इन्द्रियों के साथ सम्‍बन्‍ध नहीं हो सकता। </p><br><p><b><font color=red>शंका – यदि ऐसा है तो ‘मैंने रूप देखा, मैंने गन्‍ध सूँघा’ यह व्‍यवहार नहीं हो सकता, किन्‍तु होता अवश्‍य है सो इसका क्‍या कारण है ? </p><br><p></font><font color=darkGreen>समाधान –</font></b> जो पर्यायों को प्राप्‍त होता है या पर्यायों के द्वारा जो प्राप्‍त किया जाता है, यह ‘अर्थ’ है। इसके अनुसार अर्थ द्रव्‍य ठहरता है। उसके इन्द्रियों के साथ सम्‍बन्‍ध को प्राप्‍त होने पर चूंकि रूपादिक उससे अभिन्‍न हैं, अत: रूपादिक में भी ऐसा व्‍यवहार बन जाता है कि ‘मैंने रूप देखा, मैंने गन्‍ध सूँघा।’</p><br><p><b><font color=maroon>विशेषार्थ –</font></b> ज्ञान का विषय न केवल सामान्‍य है और न विशेष, किन्‍तु उभयात्‍मक पदार्थ है। प्रकृत में इसी बात का ज्ञान कराने के लिए ‘अर्थस्‍य’ सूत्र की रचना हुई है। इससे नैयायिक वैशेषिकों के इस मत का खण्‍डन हो जाता है कि रूपादि गुण इन्द्रियों के साथ सम्‍बन्‍ध को प्राप्‍त होते हैं। </p><br><p>क्‍या ये अवग्रह आदि सब इन्द्रिय और मन के होतेहैं या इनमें विषय की अपेक्षा कुछ भेद हैं ? अब इसी बात को बतलाने के लिए आगे का सूत्र कहते हैं –</p></font></td>
    <td id=gatha17-teeka1><b><font color=darkGreen>तत्त्वार्थमंजुषा </font></b><br><br><font color=darkBlue><p>﻿<b><font color=maroon>अर्थ –</font></b> ये बहु आदि विशेषण पदार्थ के होते हैं ।</p><br><p>१. <b><font color=red>प्रश्न – यह सूत्र किस प्रयोजन से लिखा गया है ?</p><br><p></font><font color=darkGreen>उत्तर –</font></b> बहु, बहुविध और इतर अल्प, अल्पविध आदि धर्म किस धर्मी के हैं ? ऐसी शंका होने पर इसका निराकरण करने के लिए यह सूत्र लिखा है अथवा जो कोई धर्म को मानते हुए भी धर्मी को नहीं मानते हैं उनके मत का खण्डन करने के लिए यह सूत्र लिखा है कि ये बहु आदि ज्ञान सामान्य-विशेषात्मक पदार्थों के होते हैं । (<font color=DarkSlateGray>श्लोक. ३/,५०७ - ८</font>)</p><br><p>	यद्यपि बहु आदिक अर्थ ही हैं तो भी अन्य वादियों की कल्पना का निराकरण करने के लिए 'अर्थस्य' सूत्र कहा है । कितने ही प्रवादी मानते हैं कि रूपादि गुण ही इन्द्रियों के साथ सम्बन्ध को प्राप्त होते हैं । अत: उन्हीं का ग्रहण होता है किन्तु उनका ऐसा मानना ठीक नहीं है क्योंकि वे रूपादि गुण अमूर्त्त हैं अत: उनका इन्द्रियों के साथ सम्बन्ध नहीं हो सकता है । (<font color=DarkSlateGray>सर्वा. १९८</font>)</p><br><p>२. <b><font color=red>प्रश्न – यदि रूपादि गुण अमूर्त्त हैं तो मैंने रूप देखा, मैंने गंध सूंघा, ’यह व्यवहार नहीं हो सकता, किन्तु होता है', इसका क्या कारण है ?</p><br><p></font><font color=darkGreen>उत्तर –</font></b> जो पर्यायों को प्राप्त होता है या पर्यायों के द्वारा जो प्राप्त किया जाता है, वह अर्थ है । इसके अनुसार अर्थ द्रव्य ठहरता है । उसके इन्द्रियों के साथ सम्बन्ध को प्राप्त होने पर चूँकि रूपादिक उससे अभिन्न है अत: रूपादिक में भी ऐसा व्यवहार बन जाता है कि मैंने रूप देखा, मैंने गन्ध सूंघा, आदि (<font color=DarkSlateGray>सर्वा.१९८</font>)</p><br><p>३. <b><font color=red>प्रश्न – अर्थ किसे कहते हैं ?</p><br><p></font><font color=darkGreen>उत्तर –</font></b> जो अन्तरंग एवं बहिरंग निमित्त के कारण से उत्पत्ति के प्रति तत्पर स्वकीय पर्यायों को प्राप्त होता है वा पर्यायों के द्वारा प्राप्त किया जाता है उसे अर्थ कहते हैं और वह अर्थ ही द्रव्य है । (<font color=DarkSlateGray>रा .वा. १</font>)</p><br><p>४. <b><font color=red>प्रश्न – सूत्र में 'अर्थ' पद का ग्रहण क्यों किया है ?</p><br><p></font><font color=darkGreen>उत्तर –</font></b> अर्थ का ग्रहण गुण-ग्रहण की निवृत्ति के लिए है । नैयायिक कहता है कि रूपादि गुण ही इन्द्रियों के द्वारा गृहीत होते हैं, इसलिए रूपादि गुणों का ही ग्रहण मानना चाहिए और कोई दूसरा द्रव्य नहीं है । नैयायिक के इस मत का निराकरण करने के लिए 'अर्थस्य' यह कहा गया है क्योंकि अमूर्त्तिक रूपादि गुणों का इन्द्रियों से सम्बध नहीं हो सकता  है। (<font color=DarkSlateGray>रा.वा. २ </font>)</p><br><p>५. <b><font color=red>प्रश्न – पंचेन्द्रिय के विषय रूप पदार्थ होने पर ही मतिज्ञान उत्पन्न होता है अत: 'अर्थस्य' यह षष्ठी विभक्ति न होकर 'अर्थे' यह सप्तमी होनी चाहिए ?</p><br><p></font><font color=darkGreen>उत्तर –</font></b> ऐसा नहीं कहना चाहिए । यह एकान्त नहीं है कि पदार्थ के होने पर ज्ञान होता है क्योंकि अवनितल भवन (<font color=DarkSlateGray>तलघर</font>) में संभूत, उसी में वृद्धिंगत बालक के घट के सामने रहने पर भी घट या घट सम्बन्धी रूपादि मतिज्ञान का अभाव है । अथवा - यह भी एकान्त नहीं है कि अधिकरण का सत्व होने से सप्तमी विभक्ति का प्रसंग हो क्योंकि यहाँ सप्तमी की विवक्षा नहीं है जब कि विवक्षा के अनुसार ही कारक होते हैं । (<font color=DarkSlateGray>रा.वा. ४</font>)</p><br><p>६. <b><font color=red>प्रश्न – बहु आदि के साथ सामान्य अधिकरण होने से बहुवचन होना चाहिए ?</p><br><p></font><font color=darkGreen>उत्तर –</font></b> ऐसा नहीं कहना चाहिए । बहु आदि के साथ अर्थ का सम्बन्ध नहीं करना चाहिए, अपितु अवग्रहादि के साथ अर्थ का सम्बन्ध करना चाहिए । अर्थ के विशेषण के लिए बहु आदि का ग्रहण करना चाहिए । अथवा सर्व के ही अर्यमाणत्व होने से अर्थपना है । अथवा अर्यते इति अर्थ: अर्यते गम्यते ज्ञानविषयी क्रियते इति अर्थ: । जो जाना जाता है - ज्ञान का विषय किया जाता है वह अर्थ है । बहु आदि सभी ज्ञान के विषय होने के कारण अर्थ हैं । अत: जाति की प्रधानता से निर्दिष्ट होने से 'अर्थस्य' इस प्रकार एक वचन का निर्देश किया अथवा - प्रत्येक के साथ सम्बन्ध होने से एक वचन का निर्देश है अथवा बहु आदि एक से एक वचन वाले 'अर्थ' का सम्बन्ध कर लेना चाहिए । जैसे बहु अर्थ का अवग्रह बहुविध अर्थ का अवग्रह आदि । (<font color=DarkSlateGray>रा .वा. ७ - ९</font>)</p></font></td>
    <td id=gatha17-teeka2><b><font color=darkGreen>कैलाशचंदजी शास्त्री </font></b><br><br><font color=darkBlue><p>﻿<b><font color=maroon>अर्थ –</font></b> ये बहु, बहुविध आदि पदार्थ के विशेषण हैं । अर्थात् बहु यानी बहुत से पदार्थ, बहुविध यानी बहुत तरहके पदार्थ । इस तरह बारहों भेद पदार्थ के विशेषण हैं ।</p><br><p><b><font color=red>शंका – इसके कहने की क्या आवश्यकता है? क्योंकि बहु बहुविध तो पदार्थ ही हो सकता है, अन्य नहीं हो सकता, उसी के अवग्रहईहा आदि ज्ञान होते हैं?</p><br><p></font><font color=darkGreen>समाधान –</font></b> आप की शंका ठीक है; किन्तु (<font color=DarkSlateGray> अन्य मतावलम्बियों के मत का निराकरण करने के लिए ''अर्थस्य' सूत्र कहना पड़ा है</font>) कुछ मतावलम्बी ऐसा मानते हैं कि इन्द्रियों का सम्बन्ध पदार्थ के साथ नहीं होता, किन्तु पदार्थ में रहने वाले रूप, रस आदि गुणों के साथ ही होता है । अत: इन्द्रियाँ गुणों को ही ग्रहण करती हैं, पदार्थ को नहीं । किन्तु ऐसा मानना ठीक नही है; क्योंकि वे लोग गुणों को अमूर्तिक मानते हैं और इन्द्रियों के साथ अमूर्तिक का सन्निकर्ष नहीं हो सकता । </p><br><p><b><font color=red>शंका –तो फिर लोक में ऐसा क्यों कहा जाता है - मैंने रूप देखा, मैंने गंध सूँघी?</p><br><p></font><font color=darkGreen>समाधान –</font></b> इसका कारण यह है कि इन्द्रियों के साथ तो पदार्थ का ही सम्बन्ध होता है किन्तु चूँकि रूप आदि गुण पदार्थ में ही रहते हैं, अत: ऐसा कह दिया जाता है । वास्तव में तो इन्द्रियाँ पदार्थ को ही जानती हैं ॥१७॥</p></font></td>
      </tbody></table></div>
</body>
</html>
