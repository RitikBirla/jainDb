<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='10.html'><img src='../../../../../images/common/prev.jpg' id=next height=50 width=50/></a>
      <a href='12.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#सर्वार्थसिद्धि>सर्वार्थसिद्धि</td>
      <td class=example data-dropdown=#राजवार्तिक>राजवार्तिक</td>
      <td class=example data-dropdown=#तत्त्वार्थमंजुषा>तत्त्वार्थमंजुषा</td>
      <td class=example data-dropdown=#कैलाशचंदजी_शास्त्री>कैलाशचंदजी_शास्त्री</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>तत्त्वार्थ-सूत्र (तत्त्वार्थ-सूत्र-पहला-अध्याय)</h2>
      <br><div class=titleContainer align=center><font color=darkGreen>﻿परोक्ष प्रमाण</font></div>
    <h3 class=mainTitle align=center><font color=maroon> ﻿आद्ये परोक्षम्॥११॥<br> </font></h3>
  <div class=bottomContainer id=bottomTxt13 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿प्रथम दो ज्ञान परोक्ष प्रमाण हैं ।।11।।<br></div>
    <div class=tikaTopContainer><b><br> टीका : 
    <span id=teeka0 class=gatha11 style="color: darkGreen;">&nbsp;&nbsp;सर्वार्थसिद्धि</span>
    <span id=teeka1 class=gatha11 style="color: darkGreen;">&nbsp;&nbsp;तत्त्वार्थमंजुषा</span>
    <span id=teeka2 class=gatha11 style="color: darkGreen;">&nbsp;&nbsp;कैलाशचंदजी-शास्त्री</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha11-teeka0><b><font color=darkGreen>सर्वार्थसिद्धि </font></b><br><br><font color=darkBlue><p>﻿आदि शब्‍द प्राथम्‍यवाची है। जो आदिमें हो वह आद्य कहलाता है। </p><br><p><b><font color=red>शंका – दो प्रथम कैसे हो सकते हैं ? </p><br><p></font><font color=darkGreen>समाधान –</font></b> पहला मुख्‍य कल्‍पना से प्रथम है और दूसरा उपचार कल्‍पना से प्रथम है। मतिज्ञान तो मुख्‍य कल्‍पना से प्रथम है और श्रुतज्ञान भी उसके समीप का होने से प्रथम है ऐसा उपचार किया जाता है। सूत्र में ‘आद्ये’ इस प्रकार द्विवचन का निर्देश किया है अत: उसकी सामर्थ्‍य से गौण का भी ग्रहण हो जाता है। ‘आद्ये’ पद का समास ‘आद्यं च आद्यं च आद्ये’ है। इससे मतिज्ञान और श्रुतज्ञान ये दोनों लिये गये हैं। ये दोनों ज्ञान मिलकर परोक्ष प्रमाण हैं ऐसा यहाँ सम्‍बन्‍ध करना चाहिए। </p><br><p><b><font color=red>शंका – ये दोनों ज्ञान परोक्ष क्‍यों हैं? </p><br><p></font><font color=darkGreen>समाधान –</font></b> क्‍योंकि ये दोनों ज्ञान पराधीन हैं। ‘मतिज्ञान इन्द्रिय और अनिन्द्रिय के निमित्त से होता है, यह आगे कहेंगे ओर ‘अनिन्द्रियका विषय श्रुत है’ यह भी आगे कहेंगे। अत: ‘पर’ से यहाँ इन्द्रिय और मन तथा प्रकाश और उपदेश आदि बाह्य निमित्त लेने चाहिए। तात्‍पर्य यह है कि मतिज्ञानावरण और श्रुतज्ञानावरण कर्म के क्षयोपशम की अपेक्षा रखनेवाले आत्मा के इन्द्रिय और मन तथा प्रकाश और उपदेशादिक बाह्य निमित्तों की अपेक्षा मतिज्ञान और श्रुतज्ञान उत्‍पन्‍न होते हैं अत: ये परोक्ष कहलाते हैं। उपमान और आगमादिक भी ऐसे ही हैं अत: इनका भी इन्‍हीं में अन्‍तर्भाव हो जाता है। </p><br><p><b><font color=maroon>विशेषार्थ –</font></b> पिछले सूत्रमें दो प्रकारके प्रमाणोंका उल्‍लेख कर आये हैं। वे दो प्रमाण कौन हैं और उनमें पाँच ज्ञानोंका कैसे विभाग होता है यह बतलाना शेष है, अत: ग्‍यारहवें और बारहवें सूत्रों द्वारा यही बतलाया गया है। उसमें भी ग्‍यारहवें सूत्र द्वारा प्रमाणके पहले भेदकी परोक्ष संज्ञा बतलाकर उसमें मतिज्ञान और श्रुतज्ञानका अन्‍तर्भाव किया गया है। दूसरे लोग जो इन्द्रियोंका अविषय है उसे परोक्ष कहते हैं। किन्‍तु जैन परम्‍परामें परोक्षता और प्रत्‍यक्षता यह ज्ञानका धर्म मानकर उस प्रकारसे उनकी व्‍याख्‍या की गयी है। जैन परम्‍पराके अनुसार, परकी सहायतासे जो अक्ष अर्थात् आत्‍माके ज्ञान होता है वह परोक्ष ज्ञान कहलाता है परोक्ष शब्‍दका यह अर्थ लिया गया है। मतिज्ञान और श्रुतज्ञान ये दोनों ज्ञान ऐसे हैं जो यथासम्‍भव इन्द्रिय, मन तथा प्रकाश और उपदेश आदिके बिना नहीं हो सकते, अत: ये दोनों परोक्ष माने गये हैं। दार्शनिक ग्रन्‍थोंमें इन्द्रिय ज्ञानका सांव्‍यवहारिक प्रत्‍यक्षरूपसे उल्‍लेख देखनेको मिलता है। सो यह कथन औपचारिक जानना चाहिए। दूसरे लोगोंने अक्षका अर्थ इन्द्रिय करके इन्द्रियज्ञानको प्रत्‍यक्ष कहा है। वहाँ इसी अपेक्षासे इन्द्रिय ज्ञानको सांव्‍यवहारिक प्रत्‍यक्ष लिखा गया है ऐसा यहाँ जानना चाहिए। वस्‍तुत: आत्‍माके सिवा अन्‍य निमित्तसे जितना भी ज्ञान होता है वह सब परोक्ष ही है। उपमान, आगम आदि और जितने ज्ञान हैं वे भी अन्‍यकी अपेक्षाके बिना नहीं होते अत: उनका इन्‍हीं ज्ञानोंमें अन्‍तर्भाव हो जानेसे मुख्‍यत: परोक्ष ज्ञान दो ही ठहरते हैं एक मतिज्ञान और दूसरा श्रुतज्ञान। यहाँ इतना विशेष जानना चाहिए कि ये ज्ञान केवल बाह्य निमित्तसे नहीं होते हैं। मुख्‍यतया इनकी उत्‍पत्तिमें मतिज्ञानावरण और श्रुतज्ञानावरण कर्मका क्षयोपशम आवश्‍यक है। आत्‍माकी ऐसी योग्‍यता हुए बिना ये ज्ञान नहीं होते। ऐसी योग्‍यताके होने पर बाह्यनिमित्त सापेक्ष इनकी प्रवृत्ति होती है यह उक्त कथनका सार है। </p><br><p>परोक्षका लक्षण कहा। इससे बाकीके सब ज्ञान प्रत्‍यक्ष हैं इस बातको बतलानेके लिए आगेका सूत्र कहते हैं – </p></font></td>
    <td id=gatha11-teeka1><b><font color=darkGreen>तत्त्वार्थमंजुषा </font></b><br><br><font color=darkBlue><p>(<font color=DarkSlateGray>आद्ये</font>)आदि के दो ज्ञान (<font color=DarkSlateGray>परोक्षं</font>)परोक्ष हैं ।</p><br><p>अर्थ : आदि के दो (<font color=DarkSlateGray>मति- श्रुत</font>) ज्ञान परोक्ष हें ।</p><br><p>१ <b><font color=red>प्रश्न – परोक्ष ज्ञान किसे कहते हैं ?</p><br><p></font><font color=darkGreen>उत्तर –</font></b> उपात्त- अनुपात्त रूप प्रधानता से जो ज्ञान होता है वह परोक्ष कहलाता है । उपात्त - इन्द्रियाँ और मन तथा अनुपात्त- प्रकाश, उपदेशादि को 'पर' कहते हैं और पर के निमित्त से होने वाले अर्थावबोध को परोक्ष ज्ञान कहते हैं । (<font color=DarkSlateGray>रा.वा.६</font>)</p><br><p>	समुपात्त (<font color=DarkSlateGray>गृहीत</font>) अथवा अनुपात्त (<font color=DarkSlateGray>अगृहीत</font>) पर की प्रधानता से जो पदार्थों का ज्ञान होता है उसे परोक्ष प्रमाण कहा गया है । (<font color=DarkSlateGray>त.सा.१/१६</font>)</p><br><p>	अविशद (<font color=DarkSlateGray>अस्पष्ट</font>) प्रतिभास को परोक्ष कहते हैं । (<font color=DarkSlateGray>न्या.दी.३/१</font>)</p><br><p>२ <b><font color=red>प्रश्न – क्या परोक्ष ज्ञान भी सामान्य-विशेष रूप वस्तु को जानता है ?</p><br><p></font><font color=darkGreen>उत्तर –</font></b> प्रत्यक्ष की तरह परोक्ष भी सामान्य और विशेष रूप वस्तु को विषय करता है । सामान्य और विशेष में से किसी एक को विषय करने वाला मानने पर तो उसमें (<font color=DarkSlateGray>परोक्ष प्रमाण में</font>) प्रमाणता ही नहीं बन सकती है । क्योंकि सभी प्रमाण सामान्य और विशेष दोनों स्वरूप वस्तु को विषय करने वाले माने गये हैं । कहा भी गया है, सामान्य और विशेष रूप वस्तु प्रमाण का विषय है । (<font color=DarkSlateGray>न्या.दी.३/२</font>)</p><br><p>३ <b><font color=red>प्रश्न – कौन-कौन से ज्ञान परोक्ष हैं ?</p><br><p></font><font color=darkGreen>उत्तर –</font></b> आदि के दो मति-श्रुत ज्ञान परोक्ष हैं । मति-श्रुत दोनों ज्ञान परोक्ष हैं । उपमान और आगमादिक भी ऐसे ही हैं अत: इनका भी इन्हीं में अन्तर्भाव हो जाता है । (<font color=DarkSlateGray>सर्वा.१७४</font>) उस परोक्ष ज्ञान के पाँच भेद हैं- स्मृति, प्रत्यभिज्ञान, तर्क, अनुमान और आगम । ये पाँचों ही परोक्ष प्रमाण ज्ञानान्तर की अपेक्षा से उत्पन्न होते हैं । स्मरण में पूर्व अनुभव की अपेक्षा होती है । प्रत्यभिज्ञान में स्मरण और अनुभव की, तर्क में अनुभव, स्मरण और प्रत्यभिज्ञान की, अनुमान में लिंगदर्शन, व्याप्ति, स्मरण आदि की और आगम में शब्दश्रवण, संकेतग्रहण आदि की अपेक्षा होती है । (<font color=DarkSlateGray>न्या.दी.३/३</font>)</p><br><p>४ <b><font color=red>प्रश्न – मति और श्रुतज्ञान परोक्ष क्यों हैं ? </p><br><p></font><font color=darkGreen>उत्तर –</font></b> जिस प्रकार गमन शक्ति से युक्त और स्वयमेव गमन करने में असमर्थ भी पुरुष का लाठी आदि की सहायता से गमन होता है, उसी प्रकार मति एवं श्रुत ज्ञानावरण का क्षयोपशम होने पर भी स्वयमेव पदार्थों को जानने में असमर्थ 'ज्ञ' स्वभाव आत्मा के पूर्वोक्त इन्द्रियाँ, मन और प्रकाशादि पर प्रत्यय (<font color=DarkSlateGray>कारण</font>) की प्रधानता से ज्ञान होता है वह परायत्त्व (<font color=DarkSlateGray>पर के निमित्त से</font>) होने से मतिज्ञान और श्रुतज्ञान परोक्ष कहलाते हैं । ये दोनों ज्ञान पराधीन होने से परोक्ष हैं । परोक्ष का अर्थ अज्ञान या अनवबोध नहीं है । (<font color=DarkSlateGray>रावा.६-७</font>)</p><br><p>५ <b><font color=red>प्रश्न – सूत्र में दिये गये 'आद्ये' पद का क्या अर्थ है ?</p><br><p></font><font color=darkGreen>उत्तर –</font></b> सूत्र में दिये गये आद्ये' पद से आदि के दो को ग्रहण करना चाहिए । आदि में होने वाला एक मतिज्ञान पहला मुख्य कल्पना से प्रथम है और श्रुतज्ञान भी उसके समीप होने से प्रथम है ऐसा उपचार किया जाता है । सूत्र में 'आद्ये' इस प्रकार द्विवचन का निर्देश है अत: उसकी सामर्थ्य से गौण का भी ग्रहण हो जाता है । इससे मतिज्ञान और श्रुतज्ञान दोनों लिये गये हें । (<font color=DarkSlateGray>सर्वा.१७४</font>)</p></font></td>
    <td id=gatha11-teeka2><b><font color=darkGreen>कैलाशचंदजी शास्त्री </font></b><br><br><font color=darkBlue><p>﻿पाँच ज्ञानों में से आदि के दो मतिज्ञान और श्रुतज्ञान परोक्ष प्रमाण हैं ।</p><br><p><b><font color=maroon>विशेषार्थ –</font></b> यहाँ ''आद्य' शब्द का द्विवचन में प्रयोग होने से मतिज्ञान और श्रुतज्ञान का ग्रहण किया है । दोनों ज्ञान 'पर' अर्थात् इन्द्रिय, मन, उपदेश, प्रकाश आदि की सहायता से होते हैं इसलिए ये परोक्ष हैं; क्योंकि जो ज्ञान पर की अपेक्षा से होता है उसे परोक्ष कहते हैं ॥११॥</p></font></td>
      </tbody></table></div>
</body>
</html>
