<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='105.html'><img src='../../../../../images/common/prev.jpg' id=next height=50 width=50/></a>
      <a href='107.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (पन्चास्तिकाय)</h2>
      <br><div class=titleContainer align=center><font color=darkGreen>﻿अब और भी प्रकारान्तर से मूर्त-अमूर्त का स्वरूप कहते हैं</font></div>
    <h3 class=mainTitle align=center><font color=maroon> ﻿जो जीव द्वारा इन्द्रियों से ग्राह्य वे सब मूर्त हैं।<br>हैं शेष मूर्तविहीन दोनों चित्त द्वारा ज्ञात है॥ १०७॥<br> </font></h3>
  <div class=bottomContainer id=bottomTxt107 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿जीवों द्वारा जो इन्द्रियों से ग्रहण करने योग्य विषय हैं, वे वास्तव में मूर्त हैं, शेष अमूर्त हैं; चित्त इन दोनों को ग्रहण करता है / जानता है।<br></div>
    <div class=tikaTopContainer><b><br> टीका : 
    <span id=teeka0 class=gatha106 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha106-teeka0><b><font color=darkGreen>जयसेनाचार्य </font></b><br><br><font color=darkBlue><p>﻿जे खलु इन्दियगेज्झा विसया कर्मता को प्राप्त (<font color=DarkSlateGray>कर्मकारक में प्रयुक्त</font>) जो विषय वास्तव में करणभूत इन्द्रियों से ग्राह्य हैं। कर्ताभूत किसके द्वारा ग्राह्य हैं? जीवेहिं नीराग, निर्विकल्प, निजानन्द एक लक्षण सुखामृत रस के आस्वाद से च्युत, विषयसुख के आनन्द में रत बहिर्मुख जीवों द्वारा ग्राह्य हैं। होंति ते मुत्ता विषयातीत स्वाभाविक सुखस्वभावी आत्मतत्त्व से विपरीत वे विषय मूर्त हैं। यद्यपि उनमें से कुछ सूक्ष्म होने से वर्तमान काल में इन्द्रियों के विषय नहीं हैं; तथापि कालान्तर में होंगे इसप्रकार इन्द्रियों द्वारा ग्रहण होने की योग्यता का सद्भाव होने से वे भी इन्द्रियग्रहण योग्य कहलाते हैं। सेसं हवदि अमुत्तं पुद्गल से भिन्न, अमूर्त, अतीन्द्रिय ज्ञान-सुखादि गुणों का आधार जो आत्मद्रव्य, तत्प्रभृति पाँच द्रव्य रूप जो शेष हैं; वे अमूर्त हैं। चित्तं उभयं समादियदि चित्त दोनों को ग्रहण करता है / जानता है। चित्त वास्तव में मति-श्रुत ज्ञान का उपादान कारणभूत और अनियत विषय वाला है; और वह श्रुतज्ञान स्वसम्वेदन ज्ञानरूप से जब आत्मा को ग्रहण करने / जानने वाले भाव श्रुत रूप होता है, वह प्रत्यक्ष है; और जो द्वादशांग, चौदह पूर्वरूप परमागम नामक श्रुतज्ञान है, वह मूर्त-अमूर्त दोनों की जानकारी के विषय में व्याप्तिज्ञान रूप से परोक्ष होने पर भी केवलज्ञान के समान है ऐसा अभिप्राय है। वैसा ही कहा भी है ``श्रुतज्ञान और केवलज्ञान दोनों ही ज्ञान की अपेक्षा समान हैं; तथापि श्रुतज्ञान परोक्ष है और केवलज्ञान प्रत्यक्ष है।''॥ १०७॥</p><br><p>इसप्रकार प्रकारान्तर से मूर्त-अमूर्त का स्वरूप कथन करने वाली गाथा पूर्ण हुई।</p></font></td>
      </tbody></table></div>
</body>
</html>
