<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='106.html'><img src='../../../../../images/common/prev.jpg' id=next height=50 width=50/></a>
      <a href='108.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (पन्चास्तिकाय)</h2>
      <br><div class=titleContainer align=center><font color=darkGreen>﻿अब व्यवहारकाल और निश्चयकाल का स्वरूप व्यवस्थापित करते हैं</font></div>
    <h3 class=mainTitle align=center><font color=maroon> ﻿परिणामभव है काल काल पदार्थभव परिणाम भी।<br>है उभय का स्व भाव यह वह काल नश्वर नित्य भी॥ १०८॥<br> </font></h3>
  <div class=bottomContainer id=bottomTxt108 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿काल परिणाम से उत्पन्न होता है, परिणाम द्रव्य-काल से उत्पन्न होता है, यह दोनों का स्वभाव है; काल क्षणभंगुर तथा नित्य है।<br></div>
    <div class=tikaTopContainer><b><br> टीका : 
    <span id=teeka0 class=gatha107 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha107-teeka0><b><font color=darkGreen>जयसेनाचार्य </font></b><br><br><font color=darkBlue><p>﻿कालो समय, निमिष, घटिका, दिवस आदि रूप व्यवहारकाल है। और वह कैसा है?  परिणामभवो मंदगतिरूप से अणु के द्वारा दूसरे अणु का व्यतिक्रमण / उल्लंघन करने रूप, नयनपुटविघटन / नेत्र पलकों के खुलने रूप, जलभाजन-हस्तविज्ञानरूप पुरुष की चेष्टामय, सूर्यबिम्ब के आने रूप- इसप्रकार के स्वभाववाले पुद्गलद्रव्य की क्रिया पर्याय रूप परिणाम हैं; उनसे व्यक्त होने के कारण, प्रगट किये जाने के कारण हेतु होने से व्यवहार की अपेक्षा पुद्गल परिणामभव है ऐसा कहा जाता है। परमार्थ से कालाणुद्रव् यरूप निश्चयकाल की पर्याय परिणामो दव्वकालसंभूदो अणु के द्वारा दूसरे अणु का उल्लंघन करना इत्यादि पूर्वोक्त पुद्गल परिणाम, पाठक / पढ़ने वाले को शीतकाल में अग्नि के समान, कुम्भकार द्वारा चक्र घुमाने के विषय में नीचे स्थित शिला के समान बहिरंग सहकारी कारणभूत कालाणु रूप द्रव्यकाल से उत्पन्न होने के कारण द्रव्यकाल-संभूत है। दोण्हं एस सहाओ निश्चय-व्यवहार दोनों ही कालों का यह पूर्वोक्त स्वभाव है। वह व्यवहारकाल किस रूप है? पुद्गल परिणाम से व्यक्त होने के कारण परिणाम से जन्य / उत्पन्न होने योग्य है। निश्चयकाल तो परिणाम का जनक / परिणाम को उत्पन्न करनेवाला है। कालो खणभंगुरो समयरूप व्यवहार काल क्षणभंगुर है, णियदो अपने गुण-पर्यायों का आधार होने से सर्वदा ही अविनश्वर होने के कारण द्रव्य-काल नित्य है।</p><br><p>यहाँ यद्यपि काललब्धि के वश से भेदाभेदरत्नत्रयलक्षण मोक्षमार्ग को प्राप्त कर जीव रागादि रहित नित्यानन्द एक स्वभावमय उपादेयभूत पारमार्थिक सुख को साधते हैं; तथापि उनका उपादान कारण जीव है; काल नहीं- ऐसा अभिप्राय है। वैसा ही कहा भी है ``आत्मारूप उपादान से सिद्ध दशा प्रगट होती है''॥ १०८॥</p></font></td>
      </tbody></table></div>
</body>
</html>
