<book>
  <page>
    <name>01</name>
    <main>﻿नाभिराय मरूदेवि के नंदन,आदिनाथ स्वामी महाराज!
सर्वार्थ सिद्धितैं आप पधारे,मध्यलोक माहि जिनराज!!
इंद्रदेव सब मिलकर आये,जन्म महोत्सव करने काज!
आह्वानन सबविधिमिल करके, अपने कर पूजें प्रभुपाय

ॐ ह्रीं श्री आदिनाथ जिनेन्द्र! अत्र अवतर अवतर संवौषट् आह्वाननं
ॐ ह्रीं श्री आदिनाथ जिनेन्द्र! अत्र तिष्ठ तिष्ठ ठः ठः स्थापनं
ॐ ह्रीं श्री आदिनाथ जिनेन्द्र! अत्र मम सन्निहितो भव भव वषट् सन्निधि करणं

शब्दार्थ- नंदन -पुत्र,पाय-चरण 
अर्थ-आदिनाथ स्वामी महाराज नाभिराय और मरू देवि के पुत्र है!आप सर्वार्थ सिद्धि से इस मध्य लोक में पधारे है!इंद्र आदि देव जन्मोत्सव मानाने के लिए आये! हम सब मिलकर विधि पूर्वक आवाहनन ,स्थापना करके, मन में विराजमान,सन्निधिकरण पूर्वक भगवान् के चरणों की पूजा करते है !

क्षीरोदधि को उज्जवल जल ले, श्री जिनवर पद पूजन जाय!
जनम जरा दुःख मेटन कारन, ल्याय चढ़ाऊँ प्रभु जी के पाय !!
श्री आदिनाथ के चरण कमल पर, बलि बलि जाऊँ मन वच काय!
हे करुणानिधि भव दुःख मेटो, यातैं मैं पूजों प्रभु पाय !! 
ॐ ह्रीं आदिनाथ जिनेन्द्राय जन्म जरा मृत्यु विनाशनाय जलं निर्वपामीति स्वाहा

शब्दार्थ-बलि बलि -सर्वस्व अर्पित करता हूँ ,यातैं -इसलिए ,पद-चरण ,करुणा निधि -करुणा के भण्डार 
अर्थ- मैं क्षीरसागर के स्वच्छ जल को लेकर श्री जिनेन्द्र भगवान् के चरणों को पूजने के लिए जाता हूँ ! जन्म और बुढ़ापे के कष्टों के निवारण हेतु प्रभु जी के कमल चरणो पर जल अर्पित करता हूँ! मैं श्री आदिनाथ के चरणों में मन वचन काय से सर्वस्व अर्पण करता हूँ!हे करुणानिधि,आप मेरे सांसारिक दुखों का निवारण कर दीजिये,इसलिए मैं प्रभु आप के चरणों की पूजा करता हूँ !

मलयागिरी चंदन दाह निकंदन, कंचन झारी में भर ल्याय !!
श्री जी के चरण चढ़ावो भविजन, भव आताप तुरत मिट जाय !
श्री आदिनाथ के चरण कमल पर, बलि बलि जाऊँ मन वच काय!
हे करुणानिधि भव दुःख मेटो, यातैं मैं पूजों प्रभु पाय !! 
ॐ ह्रीं आदिनाथ जिनेन्द्राय संसार ताप विनाशनाय चन्दनं निर्वपामीति स्वाहा

शब्दार्थ -मलयागिरी -मलयागिरि का सर्वश्रेष्ठ माना जाता है,चंदन-चंदन, दाह-तपन/जलन निकंदन-दूर करने वाला है,,कंचन झारी में भर ल्याय ! भविजन-भव्य जीवों,भव-संसार के,आताप-दुखों,तुरत-तुरंत,मिट-निवारण,जाय-होता है !
अर्थ-मलयागिरि का सर्वश्रेष्ठ,जलन का निवारक चंदन स्वर्ण की झारी में भरकर लाया हूँ!हेभव्य जीवों! इसको श्रीजी के चरणों में अर्पित करो,इससे संसार के दुखों का तुरंत निवारण हो जाता है!श्री आदिनाथ के कमल चरणों पर मैं मन वचन काय से सर्वस्व अर्पण करता हूँ !हे करुणानिधि,आप मेरे सांसारिक दुखों का निवारण कर दीजिये,इसलिए मैं प्रभु आप के चरणों की पूजा करता हूँ !

शुभशालि अखंडित सौरभ मंडित, प्रासुक जलसों धोकर ल्याय !
श्री जी के चरण चढ़ावो भविजन, अक्षय पद को तुरत उपाय !
श्री आदिनाथ के चरण कमल पर, बलि बलि जाऊँ मन वच काय!
हे करुणानिधि भव दुःख मेटो, यातैं मैं पूजों प्रभु पाय !! 
ॐ ह्रीं आदिनाथ जिनेन्द्राय अक्षय पद प्राप्तये अक्षतान् निर्वपामीति स्वाहा

शब्दार्थ-शुभ-अच्छे ,शालि-शालिवन के अखंडित-साबुत,सौरभ-सुगंध से,मंडित-सहित,प्रासुक-जीव रहित, जलसों-जल से,धोकर-धोकर,ल्याय-लाया हूँ !
अर्थ-अच्छे शाली वन के साबुत,सुगन्धित अक्षतों को प्रासुक जल से धोकर लाया हूँ!हे भव्य जीवों !अक्षतों को श्रीजी के चरणों में अर्पित करना ही अक्षय पद;मोक्ष पद की प्राप्ति का तुरंत उपाय है !श्री आदिनाथ के कमल चरणों पर मैं मन वचन काय से सर्वस्व अर्पण करता हूँ!हे करुणानिधि,आप मेरे सांसारिक दुखों का निवारण कर दीजिये,इसलिए मैं प्रभु आप के चरणों की पूजा करता हूँ !

कमल केतकी बेल चमेली, श्री गुलाब के पुष्प मंगाय ! 
श्री जी के चरण चढ़ावो भविजन, कामबाण तुरत नसि जाय !!
श्री आदिनाथ के चरण कमल पर, बलि बलि जाऊँ मन वच काय!
हे करुणानिधि भव दुःख मेटो, यातैं मैं पूजों प्रभु पाय !! 
ॐ ह्रीं आदिनाथ जिनेन्द्राय कामबाण विध्वंसनाय पुष्पं निर्वपामीति स्वाहा !

अर्थ- हे भव्य जीवों !कमल,केतकी,बेल,चमेली और गुलाब के पुष्प मंगाकर भगवान् के चरणों में अर्पित करने से कामवासनाओं का तुरंत नाश होता है !श्री आदिनाथ के कमल चरणों पर मैं मन वचन काय से सर्वस्व अर्पण करता हूँ!हे करुणानिधि,आप मेरे सांसारिक दुखों का निवारण कर दीजिये,इसलिएमैं प्रभु आप के चरणों की पूजा करता हूँ !

नेवज लीना षट्-रस भीना,श्री जिनवर आगे धरवाय !
थाल भराऊँ क्षुधा नसाऊँ,जिन गुण गावत मन हरषाय!!
श्री आदिनाथ के चरण कमल पर,बलि बलि जाऊँ मन वच काय!
हे करुणानिधि भव दुःख मेटो,यातैं मैं पूजों प्रभु पाय !! 
ॐ ह्रीं आदिनाथ जिनेन्द्राय क्षुधा रोग विनाशनाय नैवेद्य निर्वपामीति स्वाहा

शब्दार्थ -भीना-परिपूर्ण ,श्री जिनवर- भगवान्,आगे-समक्ष,धरवाय-रखता /अर्पित करता हूँ ,नसाऊँ-नष्ट करने के लिए ,जिन -जिनेन्द्र भगवान् के, हरषाय-प्रसन्न हो रहा है
अर्थ- मैं षट् रसों से परिपूर्ण नैवेद्य से भरा थाल, क्षुधा रोग को नष्ट करने के लिए भगवान् के समक्ष रख/अर्पित कर रहा हूँ जिनेन्द्र भगवान् के गुणो का गान करते हुए मेरा मन अत्यंत प्रसन्न हो रहा है !श्री आदिनाथ के कमल चरणों पर मैं मन वचन काय से सर्वस्व अर्पण करता हूँ!हे करुणानिधि,आप मेरे सांसारिक दुखों का निवारण कर दीजिये ,इसलिए मैं प्रभु आप के चरणों की पूजा करता हूँ !

जगमग जगमग होत दशोंदिश, ज्योति रही मंदिर में छाय।
श्रीजी के सन्मुख करत आरती, मोहतिमिर नासै दुखदाय॥
श्री आदिनाथ के चरण कमल पर, बलि बलि जाऊँ मन वच काय!
हे करुणानिधि भव दुःख मेटो, यातैं मैं पूजों प्रभु पाय !! 
ॐ ह्रीं आदिनाथ जिनेन्द्राय मोहान्धकार विनाशनाय दीपं निर्वपामीति स्वाहा

शब्दार्थ-मोह तिमिर-मोह रूपी अंधकार,,छाय-फैलकर 
अर्थ-मै दीपक लेकर आया हूँ जिसकी ज्योति मंदिर जी को जगमगा कर दसो दिशाओ मे फैलकर प्रकाशित कर रही है।ऐसे दीपक से भगवान् के समक्ष आरती करने से अत्यंत दुखदायी मोहरूपी अंधकार नष्ट हो जाता है !श्री आदिनाथ के कमल चरणों पर मैं मन वचन काय से सर्वस्व अर्पण करता हूँ!हे करुणानिधि,आप मेरे सांसारिक दुखों का निवारण कर दीजिये,इसलिए मैं प्रभु आप के चरणों की पूजा करता हूँ !

अगर कपूर सुगंध मनोहर, चंदन कूट सुगंध मिलाय !
श्री जी के सन्मुख खेय धूपायन, कर्मजरे चहुँगति मिटि जाय !
श्री आदिनाथ के चरण कमल पर, बलि बलि जाऊँ मन वच काय!
हे करुणानिधि भव दुःख मेटो, यातैं मैं पूजों प्रभु पाय !! 
ॐ ह्रीं आदिनाथ जिनेन्द्राय अष्ट कर्म दहनाय धूपं निर्वपामीति स्वाहा

शब्दार्थ-धूपायन -धूपदान,कर्मजरे-कर्म जल जाए/नष्ट हो जाए ,चहुँगति -चार गतियों रूप संसार 
अर्थ- मैंने अगर,कपूर और मनोहर सुगन्धित चंदन और अन्य सुगन्धित पदार्थों को कूट कर धूप बनायी है ! भगवान् के सम्मुख धूपायन में इनको मैं खे रहा हूँ जिस से मेरे कर्म नष्ट हो जाए और मेरा चतुर गति रूप संसार समाप्त हो जाए!श्री आदिनाथ के कमल चरणों पर मैं मन वचन काय से सर्वस्व अर्पण करता हूँ!हे करुणानिधि,आप मेरे सांसारिक दुखों का निवारण कर दीजिये ,इसलिए मैं प्रभु आप के चरणों की पूजा करता हूँ !

श्री फल और बादाम सुपारी, केला आदि छुहारा ल्याय !
महा मोक्षफल पावन कारन, ल्याय चढ़ाऊँ प्रभु जी के पाय!! 
श्री आदिनाथ के चरण कमल पर, बलि बलि जाऊँ मन वच काय!
हे करुणानिधि भव दुःख मेटो, यातैं मैं पूजों प्रभु पाय !! 
ॐ ह्रीं आदिनाथ जिनेन्द्राय मोक्ष फल प्राप्तये फलं निर्वपामीति स्वाहा ! 

शब्दार्थ-पाय-चरणों में,ल्याय-लाया हूँ 
अर्थ - मैं श्री फल,बादाम,सुपारी,केला ,छुहारा आदि सभी प्रकार के फल लेकर आया हूँ ,उन्हें महा मोक्षफल प्राप्त करने के लिए,प्रभु आपके चरणों में अर्पित करता हूँ!श्री आदिनाथ के कमल चरणों पर मैं मन वचन काय से सर्वस्व अर्पण करता हूँ!हे करुणानिधि,आप मेरे सांसारिक दुखों का निवारण कर दीजिये ,इसलिए मैं प्रभु आप के चरणों की पूजा करता हूँ !

शुचि निर्मल नीरं गंध सुअक्षत, पुष्प चरु ले मन हरषाय!
दीप धूप फल अर्घ सुलेकर, नाचत ताल मृदंग बजाय !! 
श्री आदिनाथ के चरण कमल पर, बलि बलि जाऊँ मन वच काय!
हे करुणानिधि भव दुःख मेटो, यातैं मैं पूजों प्रभु पाय !! 
ॐ ह्रीं आदिनाथ जिनेन्द्राय अनर्घ्य पद प्राप्तये अर्घं निर्वपामीति स्वाहा
शब्दार्थ-शुचि-पवित्र, निर्मल-स्वच्छ , नीरं-जल , गंध-सुगन्धित चंदन, सुअक्षत-अच्छे चावल,,पुष्प-पुष्प, चरु -नैवेद्य ,ले मन हरषाय-लेकर मन हर्षित हो रहा है, सुलेकर-स्वच्छ हाथों में, नाचत -नाचते हुए,ताल-ताली बजता हुआ, मृदंग-ढोल, बजाय-बजता हुआ 
अर्थ- पवित्र शुद्ध,स्वच्छ जल,चन्दन,अक्षत,पुष्प,नैवेद्य लेकर प्रसन्न चित मन से दीप,धुप और फलों के अर्घ को हाथ में लेकर नाचते हुए,ताली बजाते हुए और ढोल बजते हुए भगवान् की पूजा करता हूँ! श्री आदिनाथ के कमल चरणों पर मैं मन वचन काय से सर्वस्व अर्पण करता हूँ!हे करुणा निधि,आप मेरे सांसारिक दुखों का निवारण कर दीजिये ,इसलिए मैं प्रभु आप के चरणों की पूजा करता हूँ !

पञ्च कल्याणक के अर्घ
सर्वारथ सिद्धितैं चये, मरू देवी उर आय
दोज असित आषाढ़ की,जजूँ तिहारे पाय
ॐ ह्रीं आषाढ़ कृष्णा द्वितीयायं गर्भ कल्याणक प्राप्ताये श्री आदिनाथ जिनेन्द्राय अर्घं निर्वपामीति स्वाहा

शब्दार्थ -चये-आये(वहाँ से आयु पूर्ण कर ),उर-उदर/गर्भ में ,असित -बदी /कृष्णा ,तिहांरे -आपके,पाय-चरणों 
अर्थ- सर्वार्थ सिद्धि से चय कर (वहाँ आयु पूर्ण कर) आप मरू देवी माता के उदर/गर्भ में आषाढ़ बदी /कृष्णा पक्ष के द्वितीया को आये थे! मैं आपके चरणों की पूजा करता हूँ !

चैतवदी नौमी दिना, जन्म्या श्री भगवान्
सुरपति उत्सव अति करा, मैं पूजौं धरी ध्यान
ॐ ह्रीं चैत कृष्णा नवम्यां जन्म कल्याणक प्राप्ताये श्री आदिनाथ जिनेन्द्राय अर्घं निर्वपामीति स्वाहा

अर्थ- चैत वदी/ कृष्णा के नवमी को भगवान् आदिनाथ का जन्म हुआ था ,उस समय(सुरपति ) इंद्र ने अति उत्साह पूर्वक उत्सव मनाया था !मैं आपकी ध्यान पूर्वक पूजा करता हूँ !

तृण वत् ऋद्धि सब छांड़ि के, तप धार्यो वन जाय
नौमी चैत असेत की,जजूँ तिहारे पाय
ॐ ह्रीं चैत कृष्णा नवम्यां तप कल्याणक प्राप्ताये श्री आदिनाथ जिनेन्द्राय अर्घं निर्वपामीति स्वाहा

शब्दार्थ-तृणवत् -तृण के सामान, ऋद्धि -वैभव को ,असेत -वदी 
अर्थ -भगवन आपने समस्त वैभव को तृण के सामान छोड़कर वन में जाकर चैत वदी नवमी को तप धारण कर लिया !हम आपके चरणों की पूजा करते है 

फाल्गुन वदि एकादशी, उपज्यो केवलज्ञान
इंद्र आय पूजा करी ,मैं पूजो यह थान
ॐ ह्रीं फाल्गुन कृष्णाकादश्यां ज्ञान कल्याणक प्राप्ताये श्री आदिनाथ जिनेन्द्राय अर्घं निर्वपामीति स्वाहा

अर्थ-फाल्गुन कृष्ण एकादशी को आपको केवल ज्ञान उत्पान होने के कारण इंद्र ने यहाँ आकर आपकी पूजा करी थी,मैं भी इस(थान) स्थान पर आकर आपके ज्ञान कल्याणक की पूजा करता हूँ ! 

माघ चतुर्दशी कृष्ण को, मोक्ष गए भगवान्
भवि जीवों को बोधिके, पहुँचे शिवपुर थान
ॐ ह्रीं माघ कृष्णचतुर्दश्यां मोक्ष कल्याणक प्राप्ताये श्री आदिनाथ जिनेन्द्राय अर्घं निर्वपामीति स्वाहा
अर्थ-माघ कृष्ण(वदि )चतुर्दशी को भगवान् आदिनाथ भव्य जीवों को उपदेश देकर मोक्ष (शिवपुर थान ),सिद्धालय पधारे थे !</main>
  </page>
</book>
