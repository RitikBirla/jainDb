<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='25.html'><img src='../../../../../images/common/prev.jpg' id=next height=50 width=50/></a>
      <a href='27.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#सर्वार्थसिद्धि>सर्वार्थसिद्धि</td>
      <td class=example data-dropdown=#राजवार्तिक>राजवार्तिक</td>
      <td class=example data-dropdown=#तत्त्वार्थमंजुषा>तत्त्वार्थमंजुषा</td>
      <td class=example data-dropdown=#कैलाशचंदजी_शास्त्री>कैलाशचंदजी_शास्त्री</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>तत्त्वार्थ-सूत्र (तत्त्वार्थ-सूत्र-पहला-अध्याय)</h2>
      <br><div class=titleContainer align=center><font color=darkGreen>﻿मतिज्ञान और श्रुतज्ञान का विषय</font></div>
    <h3 class=mainTitle align=center><font color=maroon> ﻿मतिश्रुतयोर्निबन्धो द्रव्येष्वसर्वपर्यायेषु॥२६॥<br> </font></h3>
  <div class=bottomContainer id=bottomTxt28 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿मतिज्ञान और श्रुतज्ञान की प्रवृत्ति कुछ पर्यायों से युक्त सब द्रव्‍यों में होती है ।।26।।<br></div>
    <div class=tikaTopContainer><b><br> टीका : 
    <span id=teeka0 class=gatha26 style="color: darkGreen;">&nbsp;&nbsp;सर्वार्थसिद्धि</span>
    <span id=teeka1 class=gatha26 style="color: darkGreen;">&nbsp;&nbsp;तत्त्वार्थमंजुषा</span>
    <span id=teeka2 class=gatha26 style="color: darkGreen;">&nbsp;&nbsp;कैलाशचंदजी-शास्त्री</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha26-teeka0><b><font color=darkGreen>सर्वार्थसिद्धि </font></b><br><br><font color=darkBlue><p>﻿निबन्‍ध शब्‍द का व्‍युत्‍पत्तिलभ्‍य अर्थ है- निबन्‍धनं निबन्‍ध: - जोड़ना, सम्‍बन्‍ध करना। </p><br><p><b><font color=red>शंका – किसका सम्‍बन्‍ध ? </font><font color=darkGreen>समाधान –</font></b> विषय का। </p><br><p><b><font color=red>शंका – तो सूत्र में  विषय पदका ग्रहण करना चाहिए ? </p><br><p></font><font color=darkGreen>समाधान –</font></b> नहीं करना चाहिए, क्‍योंकि विषय पद का ग्रहण प्रकरण प्राप्‍त है। </p><br><p><b><font color=red>शंका – कहाँ प्रकरण में आया है ? </p><br><p></font><font color=darkGreen>समाधान –</font></b> ‘विशुद्धिक्षेत्रस्‍वामिविषयेभ्‍य:’ इस सूत्र में आया है। वहाँ से ‘विषय’ पद को ग्रहण कर अर्थ के अनुसार उसकी विभक्ति बदल ली है, इसलिए यहाँ षष्‍ठी विभक्तिके अर्थमें उसका ग्रहण हो जाता है। सूत्रमें ‘द्रव्‍येषु’ बहुवचनान्‍त पदका निर्देश जीव, पुद्गल, धर्म, अधर्म, आकाश और काल इन सब द्रव्‍योंका संग्रह करनेके लिए किया है। और इन सब द्रव्‍योंके विशेषणरूपसे ‘असर्वपर्यायेषु’ पदका ग्रहण किया है। वे सब द्रव्‍य मतिज्ञान और श्रुतज्ञानके विषयभावको प्राप्‍त होते हुए कुछ पर्यायोंके द्वारा ही विषयभावको प्राप्‍त होते हैं, सब पर्यायोंके द्वारा नहीं और अनन्‍त पर्यायोंके द्वारा भी नहीं। </p><br><p><b><font color=red>शंका – धर्मास्तिकाय आदि अ‍तीन्द्रिय हैं। उनमें मतिज्ञानकी प्रवृत्ति नहीं हो सकती, अत: ‘सब द्रव्‍योंमें मतिज्ञानकी प्रवृत्ति होती है’ य‍ह कहना अयुक्त है ? </p><br><p></font><font color=darkGreen>समाधान –</font></b> यह कोई दोष नहीं है, क्‍योंकि अनिन्द्रिय नामका एक करण है। उसके आलम्‍बनसे नोइन्द्रियावरण कर्मके क्षयोपशमरूप लब्धिपूर्वक अवग्रह आदिरूप उपयोग पहले ही उत्‍पन्‍न हो जाता है, अत: तत्‍पूर्वक होनेवाला श्रुतज्ञान अपने योग्‍य इन विषयोंमें व्‍यापार करता है। </p><br><p>मतिज्ञान और श्रुतज्ञानके अनन्‍तर निर्देशके योग्य अवधिज्ञानका विषय क्‍या है आगे सूत्र द्वारा इसी बातको बतलाते हैं –</p></font></td>
    <td id=gatha26-teeka1><b><font color=darkGreen>तत्त्वार्थमंजुषा </font></b><br><br><font color=darkBlue><p>﻿मति-श्रुतयो:-निबंधः-द्रव्येषु-असर्वपर्यायेषु ।</p><br><p>(<font color=DarkSlateGray>मति-श्रुतयोः</font>) मति और श्रुतज्ञान का (<font color=DarkSlateGray>निबन्ध:</font>) नियम (<font color=DarkSlateGray>सम्बन्ध</font>) द्रव्येष्वसर्व-पर्यायेषु</font>) द्रव्यों की कुछ पर्यायों में है ।</p><br><p><b><font color=maroon>अर्थ –</font></b> मति और श्रुतज्ञान की प्रवृत्ति कुछ पर्यायों से युक्त सब द्रव्यों में होती है ।</p><br><p>१. <b><font color=red>प्रश्न – इस सूत्र का प्रादुर्भाव क्यों हुआ है ?</p><br><p></font><font color=darkGreen>उत्तर –</font></b> आदि में कहे गये मति-श्रुत ज्ञानों के विषयों की विप्रतिपाती का अर्थात् अन्य वादियों के विवाद का निवारण करने के लिए इस सूत्र का प्रादुर्भाव हुआ है । (<font color=DarkSlateGray>श्लो. ४/३९</font>)</p><br><p>२. <b><font color=red>प्रश्न – अन्य वादी दोनों ज्ञानों के विषय में क्या मानते हैं जिसका निराकरण करने के लिए यह सूत्र कहा गया है ?</p><br><p></font><font color=darkGreen>उत्तर –</font></b> यौगाचार और बौद्ध अर्थात् शून्यवादी ज्ञान को निर्विषय मानते हैं अर्थात् स्वप्न ज्ञान के समान निर्विषय मानते हैं (<font color=DarkSlateGray>अथवा कोई मानते हैं कि ये ज्ञान पदार्थों को तो जानते हैं परन्तु द्रव्यों को नहीं जानते</font>) कोई वादीगण दोनों ज्ञानों का नियत विषय स्वीकार नहीं करके चाहे जिस किसी पदार्थ को विषय करने वाला मानते हैं, उपर्युक्त प्रतिवादियों की मिथ्या मान्यताओं का खण्डन करने के लिए इस सूत्र का प्रतिपादन किया गया है । (<font color=DarkSlateGray>श्लो. ४२</font>)</p><br><p>३. <b><font color=red>प्रश्न – कैसे जाना जाता है कि इस सूत्र में मति-श्रुतज्ञान का विषय बताया गया है ?</p><br><p></font><font color=darkGreen>उत्तर –</font></b> यद्यपि इस सूत्र में विषय शब्द नहीं है फिर भी पूर्व सूत्र ''विशुद्धिक्षेत्र- - - -'' ।।२६।। में कहे गये 'विषय' शब्द का प्रयोजनवश अनुवर्तन कर लेने से यह जान लिया जाता है कि इस सूत्र में मतिश्रुत ज्ञान का विषय बताया गया है । (<font color=DarkSlateGray>श्लो.४/४०</font>)</p><br><p>४. <b><font color=red>प्रश्न – सूत्र में 'द्रव्येषु' एवं 'असर्वपर्यायेषु' विशेषण किस प्रयोजन से दिये हैं ?</p><br><p></font><font color=darkGreen>उत्तर –</font></b> सूत्र में 'द्रव्येषु' यह विशेषण देने से मति-श्रुतज्ञान मात्र पर्यायों को ही नहीं जानते, द्रव्यों को भी जानते हैं, इससे केवल पर्यायों को ही मानने वालों के मत का खण्डन किया है । तथा 'असर्वपर्यायेषु' विशेषण से मतिश्रुत ज्ञान मात्र द्रव्य को ही नहीं जानते हैं, पर्यायों को भी जानते हैं, इससे मात्र द्रव्य को मानने वालों के मत का खण्डन किया हे । (<font color=DarkSlateGray>श्लो. ४/४३</font>)</p><br><p>५. <b><font color=red>प्रश्न – मति-श्रुतज्ञान द्रव्य की अनन्त पर्यायों को क्यों नहीं जान सकते ?</p><br><p></font><font color=darkGreen>उत्तर –</font></b> (<font color=DarkSlateGray>सर्व पर्यायों को जानने की शक्ति ज्ञानावरण कर्म के अत्यन्त क्षय होने पर ही होती है</font>) और मति- श्रुतज्ञान क्षायोपशमिक होने से उनमें इस प्रकार की योग्यता नहीं है । इसलिए वे दोनों ज्ञान द्रव्य की अनन्त पर्यायों को नहीं जान सकते । (<font color=DarkSlateGray>इसी प्रकार अवधिज्ञान और मनःपर्यय ज्ञान भी क्षायोपशमिक होने से अनन्त पर्यायों को नहीं जान सकते हैं ।</font>) (<font color=DarkSlateGray>श्लो. ४/५८</font>)</p><br><p>सर्व अनन्त पर्याय मतिज्ञान का विषय नहीं है क्योंकि मतिज्ञान चक्षुआदि इन्द्रियों के अवलम्बनभूत है इसलिए जिस द्रव्य में रूपादि है उसी को जानते हैं, उसकी भी सर्व पर्यायों को नहीं जान सकते हैं । श्रुतज्ञान भी प्राय: शब्द निमित्तक होता है । वे शब्द संख्यात ही हैं और द्रव्य-पर्यायें संख्यात, असंख्यात, अनन्त भेद रूप हैं अत: वे संख्यात शब्द सर्व पर्यायों को विषय नहीं कर सकते । कहा भी है - शब्दों के द्वारा प्रज्ञापनीय पदार्थों से वचनातीत पदार्थ अनन्तगुणे हैं और जितने प्रज्ञापनीय (<font color=DarkSlateGray>कहने योग्य</font>) पदार्थ हैं उसके अनन्तवें भाग पदार्थ श्रुत में निबद्ध होते हैं । (<font color=DarkSlateGray>रा.वा. ४</font>)</p></font></td>
    <td id=gatha26-teeka2><b><font color=darkGreen>कैलाशचंदजी शास्त्री </font></b><br><br><font color=darkBlue><p>﻿<b><font color=maroon>अर्थ –</font></b> मतिज्ञान और श्रुतज्ञान के विषय का नियम द्रव्यों की कुछ पर्यायों में है । अर्थात ये दोनो ज्ञान द्रव्यों की कुछ पर्यायों को जानते हैं, सब पर्यायों को नहीं जानते हैं । </p><br><p><b><font color=maroon>विशेषार्थ –</font></b> इस सूत्र में ' विषय ' शब्द नहीं है अत: ' विशुद्धि क्षेत्र ' आदि सूत्र से विषय शब्द ले लेना चाहिए । तथा ' द्रव्येषु ' शब्द बहुवचन का रूप है इसलिए जीव, पुदगल, धर्म, अर्धम, आकाश और काल सभी द्रव्यों का ग्रहण करना चाहिये । इन द्रव्यों में से एक-एक द्रव्य की अनन्त पर्यायें होती है । उनमें से कुछपर्यायों की ही मति श्रुतज्ञान जानते है । </p><br><p>शंका  - धर्म, अर्धम आदि द्रव्य तो अमूर्तिक हैं । वे मतिज्ञान के विषय नहीं हो सकते अत: सब द्रव्यों को मतिज्ञान जानता है ऐसा कहना ठीक नहीं है!</p><br><p>समाधान  - यह आपत्ति ठीक नहीं है, क्योंकि मन की सहायता से होने वाला मतिज्ञान अमूर्तिक द्रव्यों में भी प्रवृत्ति कर सकता है,और मनपूर्वक अवग्रह आदि ज्ञान होने पर पीछे श्रुतज्ञान भी अपने योग्य पर्यायों को जान लेता है । अत: कोई दोष नहीं है ॥२६॥</p></font></td>
      </tbody></table></div>
</body>
</html>
