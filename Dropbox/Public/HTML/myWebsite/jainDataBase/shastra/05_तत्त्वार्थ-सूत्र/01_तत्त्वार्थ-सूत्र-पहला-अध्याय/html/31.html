<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='30.html'><img src='../../../../../images/common/prev.jpg' id=next height=50 width=50/></a>
      <a href='32.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#सर्वार्थसिद्धि>सर्वार्थसिद्धि</td>
      <td class=example data-dropdown=#राजवार्तिक>राजवार्तिक</td>
      <td class=example data-dropdown=#तत्त्वार्थमंजुषा>तत्त्वार्थमंजुषा</td>
      <td class=example data-dropdown=#कैलाशचंदजी_शास्त्री>कैलाशचंदजी_शास्त्री</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>तत्त्वार्थ-सूत्र (तत्त्वार्थ-सूत्र-पहला-अध्याय)</h2>
      <br><div class=titleContainer align=center><font color=darkGreen>﻿कौन-कौन से ज्ञान मिथ्या भी होते हैं?</font></div>
    <h3 class=mainTitle align=center><font color=maroon> ﻿मतिश्रुतावधयो विपर्ययश्‍च॥३१॥<br> </font></h3>
  <div class=bottomContainer id=bottomTxt33 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿मति, श्रुत और अवधि ये तीन विपर्यय भी हैं ।।31।।<br></div>
    <div class=tikaTopContainer><b><br> टीका : 
    <span id=teeka0 class=gatha31 style="color: darkGreen;">&nbsp;&nbsp;सर्वार्थसिद्धि</span>
    <span id=teeka1 class=gatha31 style="color: darkGreen;">&nbsp;&nbsp;तत्त्वार्थमंजुषा</span>
    <span id=teeka2 class=gatha31 style="color: darkGreen;">&nbsp;&nbsp;कैलाशचंदजी-शास्त्री</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha31-teeka0><b><font color=darkGreen>सर्वार्थसिद्धि </font></b><br><br><font color=darkBlue><p>﻿विपर्यय का अर्थ मिथ्‍या है, क्‍योंकि सम्‍यग्‍दर्शन का अधिकार है। ‘च’ शब्‍द समुच्‍चयरूप अर्थ में आया है। इससे यह अर्थ होता है कि मति, श्रुत और अवधि विपर्यय भी हैं और समीचीन भी। </p><br><p><b><font color=red>शंका – ये विपर्यय किस कारण से होते हैं ? </p><br><p></font><font color=darkGreen>समाधान –</font></b> क्‍योंकि मिथ्‍यादर्शन के साथ एक आत्‍मा में इनका समवाय पाया जाता है। जिस प्रकार रज सहित कड़वी तूंबड़ीमें रखा हुआ दूध कड़वा हो जाता है उसी प्रकार मिथ्‍यादर्शनके निमित्तसे ये विपर्यय होते हैं। कड़वी तूंबडी़के आधारके दोषसे दूधका रस मीठेसे कड़वा हो जाता है – यह स्‍पष्‍ट है, किन्‍तु उस प्रकार मत्‍यादि ज्ञानोंकी विषयके ग्रहण करनेमें विपरीतता नहीं मालूम होती। खुलासा इस प्रकार है – जिस प्रकार सम्‍यग्‍दृष्टि चक्षु आदिके द्वारा रूपादिक पदार्थोंको ग्रहण करता है उसी प्रकार मिथ्‍यादृष्टि भी मत्‍याज्ञानके द्वारा रूपादिक पदार्थोंको ग्रहण करता है। जिस प्रकार सम्‍यग्‍दृष्टि श्रुतके द्वारा रूपादिक पदार्थोंको जानता है और उनका निरूपण करता है उसी प्रकार मि‍थ्‍यादृष्टि भी श्रुतज्ञानके द्वारा रूपादिक पदार्थोंको जानता है और उनका निरूपण करता है। जिस प्रकार समयग्‍दृष्टि अवधिज्ञानके द्वारा रूपी पदार्थोंको जानता है उसी प्रकार मिथ्‍यादृष्टि भी विभंग ज्ञानके द्वारा रूपी पदार्थोंको जानता है। </p><br><p>	यह एक प्रश्‍न है जिसका समाधान करने के लिए अगला सूत्र कहते हैं। </p></font></td>
    <td id=gatha31-teeka1><b><font color=darkGreen>तत्त्वार्थमंजुषा </font></b><br><br><font color=darkBlue><p>﻿मति-श्रुत-अवधय:-विपर्यय: च ।</p><br><p>(<font color=DarkSlateGray>मतिश्रुतावधयः</font>) मति, श्रुत और अवधिज्ञान (<font color=DarkSlateGray>विपर्यय:</font>) विपरीत होते हैं और सम्यक् भी होते हैं।</p><br><p><b><font color=maroon>अर्थ –</font></b> मति, श्रुत और अवधिज्ञान विपरीत भी होते हैं और सम्यक् भी होते हैं ।</p><br><p>१. <b><font color=red>प्रश्न – यह सूत्र किस प्रयोजन से लिखा गया है ?</p><br><p></font><font color=darkGreen>उत्तर –</font></b> विस्तार से पाँचों ज्ञानों का व्याख्यान कर दिया गया है । उसमें किसी का इस प्रकार शंका रूप विचार है कि क्या सभी ज्ञान कभी-कभी समीचीन ही अथवा मिथ्या भी हो जाते हैं ? इस प्रकार मिथ्या आशंकाओं की निवृत्ति के लिए और अपने इष्ट सिद्धान्त पक्ष की सिद्धि के लिए 'मतिश्रुता....' आदि सूत्र को स्पष्ट कहते हैं । (<font color=DarkSlateGray>श्लो. /११४</font>)</p><br><p>२. <b><font color=red>प्रश्न – मिथ्याज्ञान किसे कहते हैं ?</p><br><p></font><font color=darkGreen>उत्तर –</font></b> बौद्ध, नैयायिक, सांख्य, मीमांसक, चार्वाक और वैशेषिक आदि दर्शनों की रुचि से सम्बद्ध ज्ञान मिथ्याज्ञान कहलाता है । (<font color=DarkSlateGray> ध.१२/२८६</font>)</p><br><p>जो वस्तु के स्वभाव को नहीं पहचानता है अथवा उलटा पहिचानता है या निरपेक्ष पहिचानता है वह मिथ्याज्ञान है । (<font color=DarkSlateGray>न.च.वृ.२४०</font>)</p><br><p>अर्हन्त मार्ग से प्रतिकूलमार्ग में कही हुई अवस्तु में वस्तुबुद्धि वह मिथ्याज्ञान है । (<font color=DarkSlateGray>नि.सा.ता.९१</font>)</p><br><p>३. <b><font color=red>प्रश्न – सूत्र में दिये गये 'च' शब्द का क्या अर्थ है ?</p><br><p></font><font color=darkGreen>उत्तर –</font></b> सूत्र में दिया गया 'च' शब्द समुच्चय रूप अर्थ में आया है उसका यह अर्थ होता है कि मति श्रुत अवधि ये तीनों ज्ञान विपरीत भी होते हैं और सम्यक् भी होते हैं । मति आदि तीन ज्ञान ही मिथ्यारूप होते हैं मनःपर्यय और केवलज्ञान नहीं, (<font color=DarkSlateGray>सर्वा. २३४</font>) ऐसी सूचना देने के लिए ही सूत्र में अवधारणार्थ 'च' शब्द दिया है । ये दोनों ज्ञान नियम से सम्यक् ही होते हैं क्योंकि मिथ्यात्व के कारणभूत मोहनीय कर्म का अभाव होने से विशुद्धात्मा में ही सम्भव हैं । मति आदि तीन ज्ञान कभी-कभी मिथ्या हो जाते हैं । इसी कारण सूत्र में उन्हें विपर्यय भी कहा है । 'च' शब्द से ऐसा भी संग्रह हो जाता है कि यद्यपि मिथ्यादृष्टियों के भी मति आदि ज्ञान व्यवहार में समीचीन कहे जाते हैं, परन्तु मुख्य रूप से तो वे मिथ्या ही हैं । यदि सूत्र में 'च' शब्द का ग्रहण न किया जाता तो वे तीनों भी सदा सम्यक् रूप समझे जा सकते थे । विपर्यय और 'च' इन दोनों शब्दों से उनके मिथ्यापने की भी सूचना मिलती है । (<font color=DarkSlateGray>श्लो.पु.४/११४-१७</font>)</p><br><p>४. <b><font color=red>प्रश्न – कुमतिज्ञान किसे कहते हैं ?</p><br><p></font><font color=darkGreen>उत्तर –</font></b> दूसरे के उपदेश के बिना विष, मंत्र, कूट, पंजर तथा बन्ध आदि के विषय में जो बुद्धि प्रवृत्त होती है उसे मत्यज्ञान कहते हैं ।</p><br><p><b>विष</b> - जिसको खाने से जीव मर सके उस द्रव्य को विष कहते हैं ।</p><br><p><b>यंत्र</b> - भीतर पैर रखते ही जिसके किवाड़ बंद हो जाँय और जिसके भीतर बकरी आदि को बाँध कर पकड़ा जाता है उसको यन्त्र कहते हैं ।</p><br><p><b>कूट</b> - जिसमें चूहे आदि पकड़े जाते हैं उसको कूट कहते हैं ।</p><br><p><b>पंजर</b> - रस्सी में गाँठ लगाकर जो जाल बनाया जाता है उसको पंजर कहते हैं ।</p><br><p><b>बन्ध</b> - हाथी आदि को पकड़ने के लिए जो गड्ढे आदि बनाये जाते हैं उनको बन्ध कहते हैं । (<font color=DarkSlateGray>गो.जी.जी. ३०३</font>)</p><br><p>५. <b><font color=red>प्रश्न – कुश्रुतज्ञान किसे कहते हैं ?</p><br><p></font><font color=darkGreen>उत्तर –</font></b> चौर शास्त्र तथा हिंसा शास्त्र आदि के परमार्थ शून्य अतएव अनादरणीय उपदेशों को मिथ्या श्रुतज्ञान कहते हैं । आदि शब्द से सभी हिंसादि पापकर्मों के विधायक तथा असमीचीन तत्व के प्रति-पादक ग्रन्थों को कुश्रुत और उनके ज्ञान को कुश्रुतज्ञान समझना चाहिए । (<font color=DarkSlateGray>गो.जी.३०४</font>)</p><br><p>६. <b><font color=red>प्रश्न – विभंगावधि ज्ञान किसे कहते हैं ?</p><br><p></font><font color=darkGreen>उत्तर –</font></b> मिथ्यादृष्टि जीव के अवधि ज्ञानावरण और वीर्यान्तराय के क्षयोपशम से उत्पन्न हुआ, द्रव्य-क्षेत्र-काल-भाव की मर्यादा को लिये हुए रूपी द्रव्य को विषय करने वाला, किन्तु देव-शास्त्र और पदार्थों को विपरीत रूप से ग्रहण करने वाला अवधिज्ञान केवलज्ञानियों के द्वारा प्रतिपादित आगम में विभंग कहा जाता है ।, 'वि' अर्थात् विशिष्ट अवधिज्ञान का भंग अर्थात् विपर्यय विभंग होता है यह निरुक्ति-सिद्ध अर्थ भी है । (<font color=DarkSlateGray>गो.जी.जी.३०५ टी.</font>)</p><br><p>७. <b><font color=red>प्रश्न – विभंगावधि ज्ञान गुणप्रत्यय है या भवप्रत्यय है ?</p><br><p></font><font color=darkGreen>उत्तर –</font></b> यह विभंगज्ञान तिर्यंचगति और मनुष्यगति में तीव्र कायक्लेश रूप द्रव्य-संयम से उत्पन्न होता है इसलिए गुणप्रत्यय है, देवगति और नरकगति में भवप्रत्यय है तथा मिथ्यात्व आदि कर्मों के बन्ध का बीज है । नरकगति आदि में पूर्वजन्म में किये गये दुराचार में से संचित खोटे कर्मों के फल तीव्र दुःख-</p><br><p>वेदना के भोगने से होने वाले सम्यग्दर्शन, सम्यग्ज्ञान रूप धर्म का भी बीज है । क्योंकि नारकियों के विभंगज्ञान के द्वारा वेदनाभिभव और उसके कारणों के दर्शन, स्मरण आदि रूप ज्ञान के बल से सम्यग्दर्शन की उत्पत्ति होती है । (<font color=DarkSlateGray>गो.जी.जी.३०५ टी.</font>)</p><br><p>८. <b><font color=red>प्रश्न – इन ज्ञानों में विपरीतता कैसे आती है ?</p><br><p></font><font color=darkGreen>उत्तर –</font></b> मिथ्यादर्शन के परिग्रह से मति आदि में विपरीतता आती है । दर्शनमोहनीय कर्म के उदय से जो मिथ्यादर्शन परिणाम होते हैं, उस मिथ्यात्व के साथ स्वार्थ समवाय होने से मति-श्रुत और अवधिज्ञान विपरीत हो जाते हें । (<font color=DarkSlateGray>रा.वा. १</font>)</p><br><p>९. <b><font color=red>प्रश्न – जिस प्रकार मणि आदि मलस्थान में गिरकर भी अपने स्वभाव को नहीं छोड़ते उसी प्रकार मति आदि को भी अपना स्वभाव नहीं छोड़ना चाहिए ?</p><br><p></font><font color=darkGreen>उत्तर –</font></b> रज सहित कड़वी तूँबी में गये हुए दुग्ध के समान स्वगुणों का विनाश होता है । जैसे - रज सहित कटुक तूँबी में रखा हुआ दूध अपने मधुर गुण को छोड़ देता है, वैसे ही मिथ्यादर्शन रूपी भाजन की संगति से मतिज्ञान- श्रुतज्ञान और अवधिज्ञान भी दूषित हो जाते हैं । आधार के दोष से आधेय के भी दोष हो जाते हैं । (<font color=DarkSlateGray>रा.वा. २</font>)</p><br><p>१०. <b><font color=red>प्रश्न – कैसे जाना जाता है कि अलाबू में रखे हुए दूध के समान मिथ्यात्व के संयोग से मति आदि दूषित हो जाते हैं ?</p><br><p></font><font color=darkGreen>उत्तर –</font></b> परिणामक शक्ति विशेष के कारण होने से ऐसा होता है । परिणामक (<font color=DarkSlateGray>परिणमन कराने वाले की</font>) शक्ति के अनुसार वस्तुओं में परिणमन होता है । जैसे- अलाबू द्रव्य दूध को परिणमन कराने में समर्थ है, वैसे ही मिथ्यादर्शन मति आदि ज्ञान को विपरीत कर देने में समर्थ है । यद्यपि वचोगृह (<font color=DarkSlateGray>मलस्थान</font>) मणि आदि में विकार उत्पन्न करने में समर्थ नहीं है परन्तु मणि आदि को विपरिणामक अन्य द्रव्यों का संयोग मिलने पर मणि आदि पदार्थों में भी अन्यथा भाव देखा जाता है । जब सम्यग्दर्शन उत्पन्न होता है तब ज्ञान के मिथ्या-परिणमन का अभाव हो जाता है । मिथ्यादर्शन के परिणाम का अभाव होने पर उन मति आदि ज्ञानों में सम्यक्त्व आ जाता है । अत: सम्यग्दर्शन और मिथ्यादर्शन के उदय विशेष से उन तीनों ज्ञानों की दो प्रकार की परिणति हो जाती है । (<font color=DarkSlateGray>रा.वा. ३</font>)</p><br><p>११. <b><font color=red>प्रश्न – मनःपर्यय ज्ञान एवं केवलज्ञान का विपर्यय क्यों नहीं होता ?</p><br><p></font><font color=darkGreen>उत्तर –</font></b> मनःपर्ययज्ञान और केवलज्ञान कभी विपर्यय ज्ञान करके संगृहीत नहीं हो पाते हैं । क्योंकि उन मनःपर्यय ज्ञान और केवलज्ञान में सदा ही नियम रूप से समीचीन भाव ही होता है । ये दोनों ज्ञान विशेषरूप से विशुद्ध आत्मा में ही उत्पन्न होते हैं । दर्शन-चारित्र मोहनीय कर्म के क्षय या उपशम अथवा क्षयोपशम होने पर ही मनःपर्यय ज्ञान होता है वह मिथ्या कभी नहीं हो सकता तथा ज्ञानावरण कर्म की</p><br><p>सर्वघाति प्रकृतियों के अत्यन्त क्षय हो जाने पर उत्पन्न हुआ तथा परम विशुद्धि को धारण करने वाला केवलज्ञान कैसे मिथ्या रूप हो सकता है ? अर्थात् नहीं हो सकता । (<font color=DarkSlateGray>श्लो. ४/११४-१५</font>)</p><br><p>१२. <b><font color=red>प्रश्न – सूत्र में 'विपर्यय' पद किसलिए दिया है ?</p><br><p></font><font color=darkGreen>उत्तर –</font></b> इस सूत्र में आये हुए विपर्यय शब्द का अर्थ मिथ्या है । (<font color=DarkSlateGray>सर्वा. २३४</font>) सूत्र में विपर्यय शब्द सामान्य रूप से सभी मिथ्याज्ञानों स्वरूप होता हुआ मिथ्याज्ञान के संशय-विपर्यय और अनध्यवसाय इन तीन भेदों का संग्रह करने के लिए दिया गया है । (<font color=DarkSlateGray>श्लो. ४/११५</font>)</p><br><p>१३. <b><font color=red>प्रश्न – मति आदि में कौनसी विपरीतता होती है ?</p><br><p></font><font color=darkGreen>उत्तर –</font></b> मति और श्रुतज्ञान में संशय, विपर्यय और अनध्यवसाय रूप तीनों ही प्रकार की विपरीतता होती है । क्योंकि मतिज्ञान पाँच इन्द्रिय और मन की सहायता से उत्पन्न होता है और श्रुतज्ञान भी मन की सहायता से होता है किन्तु अवधिज्ञान में संशय रूप विपरीतता नहीं होती है । क्योंकि वह इन्द्रिय और अनिन्द्रिय की सहायता से नहीं होता है, मात्र स्वभाव से होता है । अवधिज्ञानावरण का क्षयोपशम होने पर वह सामान्य विशेषात्मक वस्तु का ग्रहण कर लेता है । अत: अवधिज्ञान में संशय के बिना विपर्यय एवं अनध्यवसाय रूप दो प्रकार की विपरीतता होती है । (<font color=DarkSlateGray>श्लो. ४/११८</font>)</p><br><p>१४. <b><font color=red>प्रश्न – अवधिज्ञान में अनध्यवसाय कैसे हो सकता है ?</p><br><p></font><font color=darkGreen>उत्तर –</font></b> अवधिज्ञानी के शीघ्र ही अपने उपयोग का संकोच करने से या दूसरे विज्ञान में उपयोग के चले जाने से चलते हुए पुरुष के तृण छू जाने पर हुए अनध्यवसाय के समान अवधिज्ञान भी अनध्यवसाय रूप हो जाता है ज्ञेय विषय में दृढ़ रूप लगे हुए उपयोग की अवस्था से अवधिज्ञान अनध्यवसाय रूप नहीं होता । (<font color=DarkSlateGray>श्लो. ४/१११</font>)</p><br><p>नोट - मिथ्यात्व के कारण अवधिज्ञान का विपर्यय होता है ।</p><br><p>१५. <b><font color=red>प्रश्न – संशय दोष किसे कहते हैं ?</p><br><p></font><font color=darkGreen>उत्तर –</font></b> विरुद्ध अनेक पक्षों का अवगाहन करने वाले ज्ञान को संशय कहते हैं । जैसे यह स्थाणु है या पुरुष है, स्थाणु और पुरुष में सामान्य रूप से रहने वाले ऊँचाई आदि साधारण धर्मों को देखने और स्थाणुगत टेढ़ापन, कोटरत्व आदि तथा पुरुषगत शिर, पैर आदि विशेष धर्मों के साधक प्रमाणों का अभाव होने से नाना कोटियों का अवगाहन करने वाला यह संशय ज्ञान उत्पन्न होता है । (<font color=DarkSlateGray>न्या.दी. १/९</font>)</p><br><p>१६. <b><font color=red>प्रश्न – विपर्यय दोष किसे कहते हैं ?</p><br><p></font><font color=darkGreen>उत्तर –</font></b> विपरीत एक पक्ष का निश्चय करने वाले ज्ञान को विपर्यय कहते हैं । जैसे सीप में 'यह चाँदी है' इस प्रकार का ज्ञान होना । (<font color=DarkSlateGray>न्या.दी. १/९</font>) यहाँ पर सादृश्य निमित्तादि के वश से सीप से विपरीत चाँदी में निश्चय होता है । (<font color=DarkSlateGray>न्या.दी. १/९</font>) विवक्षित विषय में विविध रूप से सब ओर से गमन करने को विपर्यय कहते हैं । (<font color=DarkSlateGray>न्याय.वि. १/५/१३०</font>)</p><br><p>१७. <b><font color=red>प्रश्न – अनध्यवसाय किसे कहते हैं ?</p><br><p></font><font color=darkGreen>उत्तर –</font></b> 'यह क्या है ' इस प्रकार का जो आलोचन मात्र होता है, उसको अनध्यवसाय कहते है । जैसे रास्ता चलने वाले को तृण या कटि आदि के स्पर्श मात्र से 'यह कुछ पदार्थ है' ऐसा ज्ञान होता है उसको अनध्यवसाय कहते हैं । (<font color=DarkSlateGray>न्या.दी. १/९</font>)</p><br><p>अनध्यवसाय रूप प्रतिभास प्रमाण भी है और अप्रमाण भी है, क्योंकि उसमें विसंवाद अर्थात् 'यह क्या है' ऐसा अनिश्चय तथा अविसंवाद अर्थात् 'कुछ है अवश्य' ऐसा निश्चय दोनों पाये जाते हैं । (<font color=DarkSlateGray> ध. १/१४८</font>)</p></font></td>
    <td id=gatha31-teeka2><b><font color=darkGreen>कैलाशचंदजी शास्त्री </font></b><br><br><font color=darkBlue><p>﻿<b><font color=maroon>अर्थ –</font></b> विपर्यय का अर्थ विपरीत यानी उल्टा होता है । यहाँ सम्यग्ज्ञान का अधिकार है । अत: विपर्यय से सम्यग्ज्ञान का उलटा मिथ्याज्ञान लेना चाहिये । तथा 'च' शब्द समुच्चयवाची है । अत: मति, श्रुत और अवधि ज्ञान सच्चे भी होते हैं और मिथ्या भी होते हैं ऐसा सूत्र का अर्थ जानना चाहिये ।</p><br><p><b><font color=red>शंका – ये तीनों ज्ञान मिथ्या क्यों होते हैं?</p><br><p></font><font color=darkGreen>समाधान –</font></b> ये तीनों ज्ञान मिथ्यादृष्टि के भी होते हैं । अत: जैसे कडुवी तुम्बी में रखा हुआ दूध कडुवा हो जाता है, वैसे ही जिस आत्मा के मिथ्यादर्शन का उदय है उस आत्मा के ज्ञान मिथ्या होते हैं ॥३१॥ </p></font></td>
      </tbody></table></div>
</body>
</html>
