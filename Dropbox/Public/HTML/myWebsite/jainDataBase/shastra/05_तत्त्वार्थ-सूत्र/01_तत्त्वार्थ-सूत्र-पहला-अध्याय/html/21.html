<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='20.html'><img src='../../../../../images/common/prev.jpg' id=next height=50 width=50/></a>
      <a href='22.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#सर्वार्थसिद्धि>सर्वार्थसिद्धि</td>
      <td class=example data-dropdown=#राजवार्तिक>राजवार्तिक</td>
      <td class=example data-dropdown=#तत्त्वार्थमंजुषा>तत्त्वार्थमंजुषा</td>
      <td class=example data-dropdown=#कैलाशचंदजी_शास्त्री>कैलाशचंदजी_शास्त्री</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>तत्त्वार्थ-सूत्र (तत्त्वार्थ-सूत्र-पहला-अध्याय)</h2>
      <br><div class=titleContainer align=center><font color=darkGreen>﻿अवधिज्ञान के भेद</font></div>
    <h3 class=mainTitle align=center><font color=maroon> ﻿भवप्रत्ययोऽवधिर्देवनारकाणाम्॥२१॥<br> </font></h3>
  <div class=bottomContainer id=bottomTxt23 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿भवप्रत्‍यय अवधिज्ञान देव और नारकियों के होता है ।।21।।<br></div>
    <div class=tikaTopContainer><b><br> टीका : 
    <span id=teeka0 class=gatha21 style="color: darkGreen;">&nbsp;&nbsp;सर्वार्थसिद्धि</span>
    <span id=teeka1 class=gatha21 style="color: darkGreen;">&nbsp;&nbsp;तत्त्वार्थमंजुषा</span>
    <span id=teeka2 class=gatha21 style="color: darkGreen;">&nbsp;&nbsp;कैलाशचंदजी-शास्त्री</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha21-teeka0><b><font color=darkGreen>सर्वार्थसिद्धि </font></b><br><br><font color=darkBlue><p>﻿भव का स्‍वरूप कहते हैं। </p><br><p><b><font color=red>शंका – भव किसे कहते हैं ? </p><br><p></font><font color=darkGreen>समाधान –</font></b> आयु नामकर्म के उदय का निमित्त पाकर जो जीव की पर्याय होती हैं उसे <b>भव</b> कहते हैं। प्रत्‍यय, कारण और निमित्त ये एकार्थवाची नाम है। जिस अवधिज्ञानके होनेमें भव निमित्त है वह <b>भवप्रत्‍यय अवधिज्ञान</b> है। वह देव और नारकियोंके जानना चाहिए। </p><br><p><b><font color=red>शंका – यदि ऐसा है तो इनके अवधिज्ञान के होने में क्षयोपशम की निमित्तता नहीं बनती ? </p><br><p></font><font color=darkGreen>समाधान –</font></b> यह कोई दोष नहीं है, क्‍योंकि भव के आश्रयसे क्षयोपशमकी सिद्धि हो जाती है ऐसा समझकर भव प्रधान कारण है ऐसा उपदेश दिया जाता है। जैसे पक्षियोंका आकाशमें गमन करना भवनिमित्तक होता है, शिक्षा गुणकी अपेक्षासे नहीं होता वैसे ही देव और नारकियोंके व्रत नियमादिकके अभावमें भी अवधिज्ञान होता है, इसलिए उसे भवनिमित्तक कहते हैं। यदि ऐसा न माना जाय तो भव तो सबके साधारणरूपसे पाया जाता है, अत: सबके अवधिज्ञान के होने में विशेषता नहीं रहेगी। परन्तु वहाँ पर अवधिज्ञान न्‍यूनाधिक कहा ही जाता है, इससे ज्ञात होता है कि यद्यपि वहाँ पर अवधिज्ञान होता तो क्षयोपशम से ही है पर वह क्षयोपशम भव के निमित्तसे प्राप्‍त होता है अत: उसे ‘भवप्रत्‍यय’ कहते हैं। सूत्र में ‘देवनारकाणाम्’ ऐसा सामान्‍य वचन होने पर भी इससे सम्‍यग्‍दृष्टियों का ही ग्रहण होता है, क्‍योंकि सूत्र में ‘अवधि’ पद का ग्रहण किया है। मिथ्‍यादृष्टियों का वह विभंगज्ञान कहलाता है। अवधिज्ञान देव और नारकियों में न्‍यूनाधिक किसके कितना पाया जाता है यह आगमसे जान लेना चाहिए। </p><br><p><b><font color=maroon>विशेषार्थ –</font></b> अवधिज्ञान वह मर्यादित ज्ञान है जो इन्द्रिय और मनकी सहायताके बिना मूर्तिक पदार्थोंको स्‍पष्‍ट जानता है। मन:पर्ययज्ञानका भी यही स्‍वरूप कहा जाता है पर इससे मन:पर्ययज्ञान में मौलिक भेद है। वह मन की पर्यायों द्वारा ही मूर्तिक पदार्थों को जानता है, सीधे तौर से मूर्तिक पदार्थों को नहीं जानता। यह अवधिज्ञान देव और नारकियोंके उस पर्यायके प्राप्‍त होने पर अनायास होता है। इसके लिए उन्‍‍हें प्रयत्‍न विशेष नहीं करना पड़ता। तथा तिर्यंचों और मनुष्‍योंके सम्‍यग्‍दर्शन आदि गुणोंके निमित्तसे होता है। इससे इसके भवप्रत्‍यय और क्षयोपशमनिमित्तक ये दो भेद किये गये हैं। यहाँ भवप्रत्‍यय अवधिज्ञान मुख्‍यत: देव और नारकियोंके बतलाया है, पर तीर्थंकर आदिके भी इस अवधिज्ञानकी प्राप्ति देखी जाती है इतना यहाँ विशेष जानना चाहिए। देव और नारकियोंमें भी उन्‍हीं के भव के प्रथम समयसे अवधिज्ञान होता है जो सम्‍यग्‍दृष्टि होते हैं। मिथ्‍यादृष्टियोंके इसकी उत्‍पत्ति पर्याप्‍त होनेपर ही होती है और उसका नाम विभंगज्ञान है। इस ज्ञानकी विशेष जानकारी जीवकाण्‍ड, धवला वेदनाखण्‍ड आदिसे करनी चाहिए। </p><br><p>यदि भवप्रत्‍यय अवधिज्ञान देव और नारकियों के होता है तो क्षयोपशमहेतुक अवधिज्ञान किसके होता है, आगे इसी बातको बतलाते हैं –</p></font></td>
    <td id=gatha21-teeka1><b><font color=darkGreen>तत्त्वार्थमंजुषा </font></b><br><br><font color=darkBlue><p>﻿भव-प्रत्यय:-अवधि:-देव-नारकाणाम् ।</p><br><p>(<font color=DarkSlateGray>भवप्रत्यय:</font>) भव ही है कारण जिसमें ऐसा (<font color=DarkSlateGray>अवधि:</font>) अवधिज्ञान (<font color=DarkSlateGray>देवनारकाणां</font>) देव और नारकियों के होता है ।</p><br><p><b><font color=maroon>अर्थ –</font></b> भवप्रत्यय अवधिज्ञान देव और नारकियों के होता है ।</p><br><p>१. <b><font color=red>प्रश्न – यह सूत्र किस फल की सिद्धि के लिए लिखा है ?</p><br><p></font><font color=darkGreen>उत्तर –</font></b> स्वामी भेद की अपेक्षा न करते हुए अवधिज्ञान के बहिरंग कारणों का कथन करने के लिए आचार्य महाराज ने इस सूत्र का प्रज्ञापन किया है । (<font color=DarkSlateGray>श्लो. ४/२</font>) परोक्षज्ञान का वर्णन कर दिया है । अब प्रत्यक्षज्ञान का वर्णन करना चाहिए । देश-प्रत्यक्ष और सकल प्रत्यक्ष के भेद से प्रत्यक्ष दो प्रकार का है । अवधिज्ञान और मनःपर्ययज्ञान देशप्रत्यक्ष हैं, केवलज्ञान सर्वप्रत्यक्ष है । आत्मप्रसाद की विशेषता होने पर सार्थक नाम होने से अवधिज्ञान है । इसका लक्षण द्रव्य, क्षेत्र, काल की मर्यादा से वस्तु को जानना है । अवधिज्ञान दो प्रकार के हैं, गुणप्रत्यय और भवप्रत्यय । इनमें से भवप्रत्यय अवधिज्ञान का निरूपण इस सूत्र के द्वारा किया गया है । (<font color=DarkSlateGray>रा.वा. २/२०</font>)</p><br><p>२. <b><font color=red>प्रश्न – भव किसे कहते हैं ?</p><br><p></font><font color=darkGreen>उत्तर –</font></b> आयु नामकर्म के उदय का निमित्त पाकर जो जीव कीं पर्याय होती है, उसे भव कहते हैं । (<font color=DarkSlateGray>सर्वा. २१३</font>) उत्पन्न होने के प्रथम समय से लेकर अन्तिम समय तक जो विशेष अवस्था रहती हैं, उसे भव कहते हें । (<font color=DarkSlateGray> ध.पु. १५/६-७</font>)</p><br><p>आत्मा की जो पर्याय आयु नामकर्म के उदय विशेष तथा शेष कारणों की अपेक्षा से उत्पन्न होती है वह साधारण लक्षण भव कहलाती है । (<font color=DarkSlateGray>रा.वा. १</font>)</p><br><p>नामकर्म एवं आयु कर्म के उदय की अपेक्षा रखने वाले जीव की पर्याय को भव कहते हैं । (<font color=DarkSlateGray>श्लो. ४/२</font>)</p><br><p>३. <b><font color=red>प्रश्न – भवप्रत्यय अवधिज्ञान किसे कहते हैं ?</p><br><p></font><font color=darkGreen>उत्तर –</font></b> प्रत्यय, कारण और निमित्त ये एकार्थवाची नाम हैं । जिस अवधिज्ञान के होने में भवनिमित्त है वह भवप्रत्यय अवधिज्ञान है । (<font color=DarkSlateGray>सर्वा.२१३</font>)</p><br><p>४. <b><font color=red>प्रश्न – यदि भव मात्र ही अवधिज्ञान का कारण है तो देव-नारकियों में उत्पन्न होने के प्रथम समय में ही अवधिज्ञान उत्पन्न क्यों नहीं होता है ?</p><br><p></font><font color=darkGreen>उत्तर –</font></b> यह कोई दोष नहीं है क्योंकि छह पर्याप्तियों से पर्याप्त भव को ही यहाँ अवधिज्ञान की उत्पत्ति का कारण माना गया है । (<font color=DarkSlateGray>ध. १३-२९०</font>)</p><br><p>५. <b><font color=red>प्रश्न – भव प्रत्यय अवधिज्ञान किस-किसके होता है ?</p><br><p></font><font color=darkGreen>उत्तर –</font></b> भव प्रत्यय अवधिज्ञान देव, नारकियों एवं तीर्थंकरों के पाया जाता है । (<font color=DarkSlateGray>यद्यपि तीर्थंकर कोई भव नहीं है तथापि तीर्थंकर नरक या स्वर्ग से आकर ही उत्पन्न होते हैं । नरक व स्वर्ग में भवप्रत्यय अवधिज्ञान होता है और वह भवप्रत्यय अवधिज्ञान उनके साथ आता है । इसलिए पंच कल्याणक वाले</p><br><p>तीर्थंकरों के भव प्रत्यय अवधिज्ञान कहा जाता है</font>) । # (<font color=DarkSlateGray>गो. जी. ३७१</font>)</p><br><p>.........</p><br><p># तीर्थंकरों का अवधिज्ञान भवप्रत्यय न होकर भवान्तरायात अवधिज्ञान होता है । क्योंकि वे या तो स्वर्ग से आकर या नरक से आकर जन्म धारण करते हैं, सो सम्यग्दर्शन और अवधिज्ञान युक्त ही जन्म लेते हैं, न कि यहाँ पर अवधिज्ञान</p><br><p>प्राप्त करते हैं ।</p><br><p>६. <b><font color=red>प्रश्न – देव-नारकियों के भव ही अवधिज्ञान का कारण है तो क्या उनके अवधि ज्ञानावरण कर्म का क्षयोपशम नहीं होता है ?</p><br><p></font><font color=darkGreen>उत्तर –</font></b> ऐसा नहीं है, देव और नारकियों के जन्म लेते ही अवधिज्ञानावरण का क्षयोपशम हो ही जाता है । जैसे - पक्षियों का गमन । जैसे आकाश के रहने पर ही पक्षी उड़ सकता है उसी प्रकार अन्तरंग हेतु अवधिज्ञानावरण का क्षयोपशम होने पर 'भव' बाह्य निमित्त होता है । यदि सर्वथा भव ही निमित्त होता तो सबके समान रूप से अवधिज्ञान होता । परन्तु देव-नारकियों में अपने-अपने क्षयोपशम के अनुसार अवधिज्ञान में आगम में तरतमता स्वीकार की गयी है । (<font color=DarkSlateGray>रा.वा.३-४</font>)</p><br><p>७. <b><font color=red>प्रश्न – यदि क्षयोपशम के अनुसार देव-नारकियों के अवधिज्ञान में तरतमता पाई जाती है तो भव को कारण क्यों कहा ?</p><br><p></font><font color=darkGreen>उत्तर –</font></b> जैसे तिर्यंच और मनुष्यों में अहिंसादिव्रत अवधिज्ञान के कारण हैं वैसे देव-नारकियों में अहिंसादि व्रत नियम कारण नहीं हैं । क्योंकि उनके तो उस पर्याय के कारण ही क्षयोपशम प्रगट हो जाता है इसलिए देव-नारकियों के भव बाह्य साधन है- प्रधान नहीं । (<font color=DarkSlateGray>रा.वा.५</font>)</p><br><p>८. <b><font color=red>प्रश्न – देव-नारकियों के अवधिज्ञान को भवप्रत्यय अवधिज्ञान क्यों कहते हैं ?</p><br><p></font><font color=darkGreen>उत्तर –</font></b> देव-नारकियों के भव के आश्रय से क्षयोपशम की सिद्धि हो जाती है ऐसा समझ कर भव प्रधान कारण है, ऐसा उपदेश दिया जाता है । जैसे-पक्षियों का आकाश में गमन करना भवनिमित्तक होता है, शिक्षा गुण की अपेक्षा से नहीं होता, वैसे ही देव-नारकियों के व्रत-नियमादि के अभाव में भी अवधिज्ञान होता है इसलिए इसे भव-निमित्तक कहते हैं । यदि ऐसा न माना जाय तो भव तो सबके साधारण रूप से पाया जाता है । अत: सबके अवधिज्ञान के होने में विशेषता नहीं रहेगी । परन्तु वहाँ पर अवधिज्ञान न्यूनाधिक कहा ही जाता है, इससे ज्ञात होता है कि वहाँ पर अवधिज्ञान होता तो क्षायोपशमिक ही है पर वह क्षयोपशम भव के निमित्त से प्राप्त होता है अत: उसे भवप्रत्यय कहते हैं । (<font color=DarkSlateGray>सर्वा. २१३</font>)</p><br><p>९. <b><font color=red>प्रश्न – क्या सभी देव-नारकियों के अवधिज्ञान होता है ?</p><br><p></font><font color=darkGreen>उत्तर –</font></b> ऐसा नहीं है क्योंकि यहाँ सम्यग्दर्शन का अधिकार है । सम्यग्दर्शन-सम्यग्ज्ञान ' इस सूत्र की अनुवृत्ति है इसलिए उसका सम्बन्ध है अत: सम्यग्दृष्टियों के अवधिज्ञान होता है और मिथ्यादृष्टियों के विभंगावधि होती है, ऐसा जानना चाहिए । अथवा - आगे कहे जाने वाले सूत्र "मतिश्रुतावधयो </p><br><p>विपर्ययश्च" (<font color=DarkSlateGray>३१</font>) का सम्बन्ध होने से भी सभी देव-नारकियों के अवधिज्ञान का प्रसंग नहीं आता । अथवा - आगे कहे जाने वाले सूत्र ३१ से विशेष प्रतिपत्ति होती है । (<font color=DarkSlateGray>रा.वा.६</font>)</p><br><p>१०. <b><font color=red>प्रश्न – सूत्र में नारकियों को पहले रखना चाहिए क्योंकि आगम में सत्-संख्यादि प्ररूपणाओं में नारकियों की प्ररूपणा प्रथम की गई है ।</p><br><p></font><font color=darkGreen>उत्तर –</font></b> ऐसा कथन समुचित नहीं है, क्योंकि समास करते समय जो शब्द अल्प स्वर वाला और पूज्य होता है उसका व्याकरण के अनुसार पूर्व में प्रयोग किया जाता है । देव शब्द में दोनों ही लक्षण प्राप्त हैं अत: अल्पस्वर और पूज्य होने से समास से देव शब्द का पूर्व में प्रयोग करना उचित ही है । आगम में तो क्रम से गतियों का निरूपण है वहाँ नियम की अपेक्षा नहीं है । (<font color=DarkSlateGray>रावा. ७</font>)</p><br><p>११. <b><font color=red>प्रश्न – भवनवासी देवों में अवधिज्ञान का क्षेत्र कितना है ?</p><br><p></font><font color=darkGreen>उत्तर –</font></b> दस प्रकार के भवनवासी देवों का अवधिक्षेत्र जघन्य में २५ योजन है । उत्कृष्ट असुरकुमारों के अवधिज्ञान का विषय नीचे की ओर तथा तिरछा असंख्यात कोड़ाकोड़ी योजन है और ऊपर ऋतु विमान के ऊपरी भाग तक है । नागकुमारादि नव भवनवासियों के अवधिज्ञान का उत्कृष्ट विषय नीचे की तरफ असंख्यात हजार योजन है, ऊपर सुमेरु पर्वत के शिखर तक तथा तिरछा असंख्यात हजार योजन है । (<font color=DarkSlateGray>रा.वा.७</font>)</p><br><p>१२. <b><font color=red>प्रश्न – व्यंतरों में अवधिज्ञान का विषयक्षेत्र कितना है ?</p><br><p></font><font color=darkGreen>उत्तर –</font></b> आठ प्रकार के व्यन्तरों का अवधिज्ञान का विषय जघन्य से पच्चीस योजन है । उत्कृष्ट नीचे असंख्यात हजार योजन, ऊपर अपने विमान के ऊपरी भाग तक तथा तिरछे असंख्यात कोडाकोड़ी योजन है ।</p><br><p>१३. <b><font color=red>प्रश्न – इन देवों का काल, द्रव्य और भाव की अपेक्षा अवधिज्ञान का विषय कितना है ?</p><br><p></font><font color=darkGreen>उत्तर –</font></b> जिस अवधिज्ञान का जितना क्षेत्र है, उतने आकाशप्रदेश प्रमाण काल और द्रव्य होते हैं अथवा - उतने समय प्रमाण अतीत और अनागत का ज्ञान होता है और उतने भेद वाले अनन्तप्रदेशी पुद्गल स्कन्धों में और सकर्मक जीवों में (<font color=DarkSlateGray>द्रव्यापेक्षा</font>) अवधिज्ञान की प्रवृत्ति होती है । भाव की दृष्टि से अपने विषयभूत पुद्गल स्कन्धों के रूपादि विकल्पों को और जीव के औदयिक, औपशमिक और क्षायिक आदि भावों को अवधिज्ञान जानता है, क्योंकि ये सब पौद्गलिक हैं । (<font color=DarkSlateGray>रा .वा. ७</font>)</p><br><p>१४. <b><font color=red>प्रश्न – ज्योतिष्क देवों में अवधिज्ञान का विषय कितना है?</p><br><p></font><font color=darkGreen>उत्तर –</font></b> ज्योतिषी देवों के अवधिज्ञान का जघन्य विषय नीचे की ओर संख्यात योजन, उत्कृष्ट असंख्यात हजार योजन, ऊपर की ओर उत्कृष्ट अपने विमान के ऊपरी भाग तक तथा तिरछे असंख्यात कोड़ाकोड़ी योजन है । (<font color=DarkSlateGray>रा.वा.७</font>)</p><br><p>इनका उत्कृष्ट विषय क्षेत्र असंख्यात हजार योजन है । इनका क्षेत्र नीचे-नीचे कम एवं तिर्यग्‌ रूप से अधिक है । उत्कृष्ट काल असुरों की अवधि के उत्कृष्ट काल से संख्यातवें भाग मात्र है । (<font color=DarkSlateGray>गो.जी.४२६-२९</font>)</p><br><p>१५. <b><font color=red>प्रश्न – वैमानिक देवों में अवधिज्ञान का क्षेत्र कितना है?</p><br><p></font><font color=darkGreen>उत्तर –</font></b> <ul><li>वैमानिक देवों में सौधर्म-ईशान स्वर्गवासी देवों के जघन्य अवधि का विषय ज्योतिषियों के उत्कृष्ट क्षेत्र प्रमाण है । उत्कृष्ट अवधि नीचे की ओर रत्नप्रभा के अन्तिम पटल तक है । </p><br><p><li>सानत्कुमार और माहेन्द्र स्वर्गवासियों के अवधिज्ञान का जघन्य क्षेत्र रत्नप्रभा के अन्तिम पटल तक है और उत्कृष्ट क्षेत्र शर्कराप्रभा के अन्तिम पटल तक है । <li>ब्रह्म-ब्रह्मोत्तर, लान्तव-कापिष्ट में जघन्य अवधि का क्षेत्र नीचे की ओर शर्कराप्रभा के अन्तिम पटल तक है और उत्कृष्ट बालुकाप्रभा का अन्तिम भाग है ।</p><br><p><li>शुक्र-महाशुक्र, शतार-सहस्रार में नीचे की ओर जघन्य अवधि बालुकाप्रभा का अन्तिम भाग और उत्कृष्ट पंकप्रभा का अन्तिम भाग है ।</p><br><p><li>आनत-प्राणत, आरण- अच्युत स्वर्ग में नीचे की ओर जघन्य अवधि पंकप्रभा का अंतिम भाग और उत्कृष्ट धूमप्रभा का अन्तिम भाग है ।</p><br><p><li>नव ग्रैवेयकों की जघन्य अवधि धूमप्रभा के अन्तिम भाग तक और उत्कृष्ट तमप्रभा के अन्तिम भाग प्रमाण है ।</p><br><p><li>नव अनुदिश और पाँच अनुत्तर विमानवासी देवों के अवधिज्ञान का क्षेत्र लोकनाली पर्यन्त है । </p><br><p>सौधर्मादि अनुत्तर पर्यन्त विमानवासियों की अवधि का क्षेत्र ऊपर की ओर अपने- अपने विमानों के ऊपरी भाग तक है । तिरछा असंख्यात कोड़ाकोड़ी योजन है । (<font color=DarkSlateGray>रा.वा. ७</font>)</p><br><p>१६. <b><font color=red>प्रश्न – नारकियों में अवधिज्ञान का क्षेत्र कितना है?</p><br><p></font><font color=darkGreen>उत्तर –</font></b> नारकियों में एक योजन से लेकर अर्ध- अर्ध कोश कम करना, जब तक एक गव्यूति (<font color=DarkSlateGray>कोस</font>) न रह जाय । जैसे- रत्नप्रभा स्थित नारकियों के अवधिज्ञान का विषय नीचे एक योजन प्रमाण है । शर्कराप्रभा में साढ़े तीन कोस, बालुका प्रभा में नीचे तीन कोस, पंकप्रभा में ढाई कोस, धूमप्रभा में दो कोस, तम: प्रभा में डेढ़ कोस और महातमप्रभा में एक कोस प्रमाण अवधिज्ञान का क्षेत्र है ।</p><br><p>सातों ही पृथिवियों के नारकियों के ऊपर की ओर अवधिज्ञान के क्षेत्र का विषय अपने- अपने बिल के ऊपरी भाग तक है और तिरछे असंख्यात कोड़ाकोड़ी योजन है । द्रव्य, काल और भावपरिणाम पूर्व के समान जानने चाहिए । (<font color=DarkSlateGray>रा.वा.७</font>)</p></font></td>
    <td id=gatha21-teeka2><b><font color=darkGreen>कैलाशचंदजी शास्त्री </font></b><br><br><font color=darkBlue><p>﻿परोक्ष प्रमाण का कथन समाप्त हुआ । अब प्रत्यक्ष प्रमाण का वर्णन करते हुए सबसे प्रथम अवधिज्ञान का कथन करते हैं । अवधिज्ञान के दो भेद है- भवप्रत्यय और क्षयोपशम निमित्त । उनमें से प्रथम भवप्रत्यय अवधिज्ञान के स्वामी बतलाते हैं-</p><br><p><b><font color=maroon>अर्थ –</font></b> भव प्रत्यय अवधिज्ञान देवों और नारकियो के होता है । अवधिज्ञान अवधिज्ञानावरण और वीर्यान्तराय कर्म के क्षयोपशम से होता है । और क्षयोपशम व्रत, नियम वगैरह के आचरण से होता है । किन्तु देवों और नारकियों में व्रत, नियम वगैरह नहीं होते । अत: उनमें देव और नारकियो का भव पाना ही क्षयोपशम के होने में कारण होता है । इसीसे उनमें होनेवाला अवधिज्ञान भव प्रत्यय- जिसके होने में भव ही कारण है, कहा जाता है। अर्थात् जो देव और नारकियो में जन्म लेता है उसके अवधि ज्ञानावरण कर्म का क्षयोपशम हो ही जाता है । अत: वहाँ क्षयोपशम के होने में भव ही मुख्य कारण है । इतना विशेष है कि सम्यग्दृष्टियों के अवधि ज्ञान होता है और मिथ्यादृष्टियों के कुअ वधि ज्ञान होता है ॥२१॥</p></font></td>
      </tbody></table></div>
</body>
</html>
