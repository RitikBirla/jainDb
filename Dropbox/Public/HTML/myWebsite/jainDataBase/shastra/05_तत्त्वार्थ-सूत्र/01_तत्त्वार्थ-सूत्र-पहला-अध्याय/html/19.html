<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='18.html'><img src='../../../../../images/common/prev.jpg' id=next height=50 width=50/></a>
      <a href='20.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#सर्वार्थसिद्धि>सर्वार्थसिद्धि</td>
      <td class=example data-dropdown=#राजवार्तिक>राजवार्तिक</td>
      <td class=example data-dropdown=#तत्त्वार्थमंजुषा>तत्त्वार्थमंजुषा</td>
      <td class=example data-dropdown=#कैलाशचंदजी_शास्त्री>कैलाशचंदजी_शास्त्री</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>तत्त्वार्थ-सूत्र (तत्त्वार्थ-सूत्र-पहला-अध्याय)</h2>
      <br><div class=titleContainer align=center><font color=darkGreen>﻿व्यंजनावग्रह सभी इन्द्रियों से नही होता</font></div>
    <h3 class=mainTitle align=center><font color=maroon> ﻿न चक्षुरनिन्द्रियाभ्याम्॥१९॥<br> </font></h3>
  <div class=bottomContainer id=bottomTxt21 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿चक्षु और मन से व्‍यंजनावग्रह नहीं होता ।।19।।<br></div>
    <div class=tikaTopContainer><b><br> टीका : 
    <span id=teeka0 class=gatha19 style="color: darkGreen;">&nbsp;&nbsp;सर्वार्थसिद्धि</span>
    <span id=teeka1 class=gatha19 style="color: darkGreen;">&nbsp;&nbsp;तत्त्वार्थमंजुषा</span>
    <span id=teeka2 class=gatha19 style="color: darkGreen;">&nbsp;&nbsp;कैलाशचंदजी-शास्त्री</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha19-teeka0><b><font color=darkGreen>सर्वार्थसिद्धि </font></b><br><br><font color=darkBlue><p>﻿चक्षु और मन से व्‍यंजनावग्रह नहीं होता है। </p><br><p><b><font color=red>शंका – क्‍यों ? </p><br><p></font><font color=darkGreen>समाधान –</font></b> क्‍योंकि चक्षु और मन अप्राप्‍यकारी है। चूँकि नेत्र अप्राप्‍त, योग्‍य दिशा में अवस्थित, युक्त, सन्निकर्ष के योग्‍य देश में अवस्थित और बाह्य प्रकाश आदि से व्‍यक्त हुए पदार्थ को ग्रहण करता है और मन भी अप्राप्‍त अर्थ को ग्रहण करता है अत: इन दोनों के द्वारा व्‍यंजनावग्रह नहीं होता।</p><br><p><b><font color=red>शंका – चक्षु इन्द्रिय अप्राप्‍यकारी है यह कैसे जाना जाता है ? </p><br><p></font><font color=darkGreen>समाधान –</font></b> आगम और युक्ति से जाना जाता है। आगम से यथा - श्रोत्र स्‍पृष्‍ट शब्‍दको सुनता है, नेत्र अस्‍पृष्‍ट रूप को ही देखता है। तथा घ्राण, रसना और स्‍पर्शन इन्द्रियाँ क्रम से स्‍पृष्‍ट गन्‍ध, रस और स्‍पर्शको ही जानती है।</p><br><p>	युक्ति से यथा - चक्षु इन्द्रिय अप्राप्‍यकारी है, क्‍योंकि वह स्‍पृष्‍ट पदार्थ को नहीं ग्रहण करती। यदि चक्षु इन्द्रिय प्राप्‍यकारी होती तो व‍ह त्‍वचा इन्द्रिय के समान स्‍पृष्‍ट हुए अंजन को ग्रहण करती। किन्‍तु वह स्‍पृष्‍ट अंजन को नहीं ग्रहण करती है इससे मालूम होता है कि मन के समान चक्षु इन्द्रिय अप्राप्‍यकारी है। अत: सिद्ध हुआ कि चक्षु और मन को छोड़कर शेष इन्द्रियों के व्‍यंजनावग्रह होता है। तथा सब इन्द्रिय और मन के अर्थावग्रह होता है। </p><br><p><b><font color=maroon>विशेषार्थ –</font></b> पहले अवग्रह के दो भेद बतला आये हैं – अर्थावग्रह और व्‍यंजनावग्रह। इनमें से अर्थावग्रह तो पाँचों इन्द्रियों और मन इन छहों से होता है, किन्‍तु व्‍यंजनावग्रह चक्षु और मन इन दो से नहीं होता यह इस सूत्र का भाव है। चक्षु और मन से व्‍यंजनावग्रह क्‍यों नहीं होता, इसका निर्देश करते हुए जो टीका में लिखा है उसका भाव यह है कि ये दोनों अप्राप्‍यकारी हैं अर्थात् ये दोनों विषयको स्‍पृष्‍ट करके नहीं जानते,  इसलिए इन द्वारा व्‍यंजनावग्रह नहीं होता। इससे यह अपने आप फलित हो जाता है कि व्‍यंजनावग्रह प्राप्‍त अर्थका ही होता है और अर्थावग्रह प्राप्‍त तथा अप्राप्‍त दोनों प्रकारके पदार्थोंका होता है। यहाँ यह कहा जा सकता है कि यदि अप्राप्‍त अर्थका अर्थावग्रह होता है तो होवे इसमें बाधा नहीं, पर प्राप्‍त अर्थका अर्थावग्रह कैसे हो सकता है ? सो इस शंकाका यह समाधान है कि प्राप्‍त अर्थका सर्व प्रथम ग्रहणके समय तो व्‍यंजनावग्रह ही होता है, किन्‍तु बाद में उसका भी अर्थावग्रह हो जाता है। नेत्र प्राप्‍त अर्थको क्‍यों नहीं जानता इसका निर्देश टीकामें किया ही है। किन्‍तु धवलाके अभिप्रायानुसार शेष इन्द्रियाँ भी कदाचित् अप्राप्‍यकारी हैं यह भी सिद्ध होता है। प्राय: पृथिवीमें जिस ओर निधि रखी रहती है उस ओर वनस्‍पतिके मूलका विकास देखा जाता है। यह तभी बन सकता है जब स्‍पर्शन इन्द्रिय-द्वारा अप्राप्‍त अर्थका ग्रहण बन जाता है। इसी प्रकार रसना, घ्राण और श्रोत्र इन्द्रिय-द्वारा भी उसकी सिद्धि हो जाती है। शेष कथन सुगम है। </p><br><p>लक्षण और भेदोंकी अपेक्षा मतिज्ञानका कथन किया। अब उसके बाद क्रम प्राप्‍त श्रुतज्ञानके लक्षण और भेद कहने चाहिए; इसलिए आगे का सूत्र कहते हैं –</p></font></td>
    <td id=gatha19-teeka1><b><font color=darkGreen>तत्त्वार्थमंजुषा </font></b><br><br><font color=darkBlue><p>न चक्षु: अनिन्द्रियाभ्याम्।</p><br><p>व्यंजनावग्रह (<font color=DarkSlateGray>चक्षुरनिन्द्रियाभ्यां</font>) चक्षु और मन के द्वारा (<font color=DarkSlateGray>न</font>) नहीं होता है ।</p><br><p><b><font color=maroon>अर्थ –</font></b> चक्षु और मन के द्वारा व्यंजनावग्रह नहीं होता है ।</p><br><p>१. <b><font color=red>प्रश्न – यह सूत्र किसलिए लिखा गया है ?</p><br><p></font><font color=darkGreen>उत्तर –</font></b> पूर्व में कहे गये 'व्यंजनस्यावग्रह' इस सूत्र से चक्षु और मन के निमित्त से भी व्यंजनावग्रह हो जाने का प्रसंग आता है जो कि इष्ट नहीं है । अत: उस अनिष्ट की निवृत्ति के लिए यह सूत्र लिखा गया हे । (<font color=DarkSlateGray>श्लो. ३/५२८</font>)</p><br><p>अविशेष से सर्व इन्द्रियों के द्वारा व्यंजनावग्रह के ग्रहण का प्रसंग होने पर जिन इन्द्रियों से व्यंजनावग्रह होना असंभव है उनका प्रतिषेध करने के लिए यह सूत्र कहा है। (<font color=DarkSlateGray>रा.वा. ३ सू. १९</font>)</p><br><p>२. <b><font color=red>प्रश्न – चक्षु और मन के द्वारा व्यंजनावग्रह क्यों नहीं होता है ?</p><br><p></font><font color=darkGreen>उत्तर –</font></b> अप्राप्यकारी होने से चक्षु और मन से व्यंजनावग्रह का अभाव है क्योंकि चक्षु अप्राप्त, दूरस्थित योग्य सन्निकर्ष देश में अवस्थित और बाह्य प्रकाश से अभिव्यक्त पदार्थ को जानती है और मन भी अप्राप्त अर्थ को जानता है इसलिए इन दोनों से व्यंजनावग्रह नहीं होता है। (<font color=DarkSlateGray>रा.वा. १</font>)</p><br><p>३. <b><font color=red>प्रश्न – चक्षु इन्द्रिय अप्राप्यकारी है, यह कैसे जाना जाता है ?</p><br><p></font><font color=darkGreen>उत्तर –</font></b> आगम और युक्ति से जाना जाता है कि चक्षु-इन्द्रिय अप्राप्यकारी है । आगम से श्रोत्र स्पृष्ट शब्द को सुनता है, नेत्र अस्पृष्ट रूप को ही देखता है तथा घ्राण, रसना और स्पर्शन इन्द्रियाँ क्रम से स्पृष्ट गन्ध, रस और स्पर्श को ही जानती हैं ।</p><br><p>युक्ति से - चक्षु इन्द्रिय अप्राप्तकारी है क्योंकि वह स्पृष्ट पदार्थ को ग्रहण नहीं करती । यदि चक्षु इन्द्रिय प्राप्यकारी होती तो वह त्वचा इन्द्रिय के समान स्पृष्ट हुए अंजन को ग्रहण-करती किन्तु. वह स्पृष्ट अंजन को ग्रहण नहीं करती है, इससे मालूम होता है कि मन के समान चक्षु इन्द्रिय अप्राप्यकारी है । (<font color=DarkSlateGray>सर्वा. २०/३०४</font>)</p><br><p>४. <b><font color=red>प्रश्न – चक्षु को प्राप्यकारी कहना चाहिए क्योंकि वह ढके हुए पदार्थ को नहीं देखती ?</p><br><p></font><font color=darkGreen>उत्तर –</font></b> यह पक्ष ठीक नहीं है, क्योंकि चक्षु काँच, अभ्रक, स्फटिक आदि से आवृत ढके हुए पदार्थों का अवग्रह करती है । अत: इस पक्ष में ही अव्यापक होने से हेतु असिद्ध है । जैसे वनस्पति में चैतन्य सिद्ध करने के लिए दिया जाने वाला ''स्वाप-सोना'' हेतु । क्योंकि किन्हीं वनस्पतियों में पत्र का संकोच आदि चिह्नों से सोना स्पष्ट जाना जाता है और किन्हीं के नहीं । तथा यह हेतु संशय भी है क्योंकि प्राप्यकारी लोह चुम्बक साध्य विपक्ष में भी देखा जाता है । अर्थात् चुम्बक तो दूर से लोहे को खींचने के कारण अप्राप्यकारी है फिर भी वह ढके हुए लोहे को नहीं खींचता है । अत: संशय भी होता है कि आवृत को नहीं देखने के कारण चक्षु इन्द्रिय स्पर्शन की तरह प्राप्यकारी है या चुम्बक के समान अप्राप्यकारी (<font color=DarkSlateGray>रा .वा. २</font>)</p><br><p>५. <b><font color=red>प्रश्न – इन्द्रियों और मन पदार्थ को किस प्रकार जानते हैं ?</p><br><p></font><font color=darkGreen>उत्तर –</font></b> <b>पुट्ठं सुणेइ सद्दं अपुट्ठं चेय पस्सदे रूवं ।</p><br><p>गंधं रसं च फासं बद्धं पुठ्ठं च जाणादि ।। ५८ ।।</b></p><br><p>चक्षु रूप को अस्पृष्ट ही ग्रहण करती है, च शब्द से मन भी अस्पृष्ट ही वस्तु को ग्रहण करता है । शेष इन्द्रियाँ गन्ध, रस और स्पर्श को बद्ध व स्पृष्ट ग्रहण करती हैं, च शब्द से अस्पृष्ट भी ग्रहण करती हैं । 'स्पृष्ट शब्द को सुनता है' यहाँ भी बद्ध और च शब्दों को जोड़ना चाहिए, क्योंकि ऐसा न करने से दूषित व्याख्यान की आपत्ति आती है । (<font color=DarkSlateGray>ध. ९/१६०</font>)</p><br><p>६. <b><font color=red>प्रश्न – अप्रत्यक्ष मन कैसे जाना जाता है ?</p><br><p></font><font color=darkGreen>उत्तर –</font></b> अनुमान ज्ञान से मन जाना जाता है । लोक में अप्रत्यक्ष पदार्थों की जानकारी अनुमान से होती है । जैसे सूर्य का गमन, वनस्पतियों का वृद्धि-हास । वैसे ही मन का अस्तित्व अनुमान से जाना जाता है । (<font color=DarkSlateGray>रा .वा. ५</font>)</p><br><p>	शक्तिमान चक्षु आदि इन्द्रियों के होने पर भी रूपादि बाह्य पदार्थों की उपस्थिति तथा उनके युगपत् जानने का प्रयोजन होने पर भी जिसके नहीं होने से युगपत् ज्ञान और क्रिया नहीं होती, वही मन है ऐसा अनुमान से जाना जाता है । (<font color=DarkSlateGray>रा .वा. ६</font>)</p><br><p>	जिससे एक बार देखे हुए और सुने हुए पदार्थों का अनुस्मरण होता है अत: उस अनुस्मरण के देखने से ही मन का अस्तित्व जाना जाता है । (<font color=DarkSlateGray>रा .वा. ७</font>)</p><br><p>७. <b><font color=red>प्रश्न – मतिज्ञान द्रव्य, क्षेत्र, काल और भाव की अपेक्षा कितना -कितना जानता है ?</p><br><p></font><font color=darkGreen>उत्तर –</font></b> मतिज्ञान द्रव्य दृष्टि से किसी के उपदेश से सभी द्रव्यों की कुछ पर्याय को जानता है । क्षेत्र की दृष्टि से उपदेश से सभी क्षेत्र को जानता है । अथवा - क्षेत्र का अर्थ विषय है । चक्षु इन्द्रिय का उत्कृष्ट क्षेत्र विषय - सैंतालीस हजार दो सौ त्रेसठ योजन तथा इक्कीस योजन के साठ भाग में से एक भाग है । (<font color=DarkSlateGray>४७२६३ १/६१ योजन</font>)</p><br><p>कर्णेन्द्रिय का उत्कृष्ट क्षेत्र - बारह योजन ।</p><br><p>घ्राण, रसना, स्पर्शन का उत्कृष्ट क्षेत्र - नव योजन ।</p><br><p>अर्थात् चक्षु आदि इन्द्रियाँ इतने दूर तक की वस्तु को देख सकती है, सुन सकती है, गंध ले सकती है । </p><br><p>काल की दृष्टि से उपदेश के द्वारा सर्वकाल को जानता है ।</p><br><p>भाव की अपेक्षा औदयिकादि भावों को जानता है । (<font color=DarkSlateGray>रा .वा. ९</font>)</p><br><p>८. <b><font color=red>प्रश्न – बहु आदि विषयों की अपेक्षा मतिज्ञान कितने प्रकार का है ।</p><br><p></font><font color=darkGreen>उत्तर –</font></b> मतिज्ञान सामान्य से एक है, इन्द्रिय-अनिन्द्रिय की अपेक्षा दो प्रकार का है । अवग्रहादि के भेद से चार प्रकार का है । अवग्रहादि को पाँच इन्द्रिय और मन से गुणा करने पर मतिज्ञान चौबीस प्रकार का है । इसमें व्यंजनावग्रह के चार भेद मिला देने पर मतिज्ञान के अट्ठाईस (<font color=DarkSlateGray>२८</font>) भेद हैं । इन अट्ठाईस भेदों में द्रव्य, क्षेत्र, काल और भाव या सामान्य अवग्रह, ईहा, अवाय और धारणा ज्ञान के मिलाने से मतिज्ञान के बत्तीस भेद होते हैं । इन तीनों विकल्पों (<font color=DarkSlateGray> २४,२८,३२</font>) को बहु आदि छह भेदों से गुणा करने पर क्रमश: १४४, १६८, १९२ भेद मतिज्ञान के हो जाते हैं और इन तीनों विकल्पों को बहु आदि बारह विकल्पों से गुणा करने पर क्रमश: २८८, ३३६, ३८४ भेद भी होते हैं । (<font color=DarkSlateGray>रा .वा. १</font>)#</p><br><p>.........</p><br><p># पाँचइन्द्रियों संबंधी २७ और एक मन इस प्रकार २८ भेद करके इनमें गुणा करें तो भी मतिज्ञान के भेद बन सकते हैं ।</p><br><p>२८८ * २८ = ८०३४ ।</p><br><p>३३६ * २८ = ९४०८ ।</p><br><p>३८४ * २८ = १०७५२ ।</p><br><p>९. <b><font color=red>प्रश्न – व्यंजनावग्रह कितने प्रकार का होता है?</p><br><p></font><font color=darkGreen>उत्तर –</font></b> व्यंजनावग्रह सामान्य से (<font color=DarkSlateGray>चक्षु और मन के बिना</font>) चार इन्द्रियों की अपेक्षा से उत्पन्न होने के कारण चार प्रकार का है । इनको बहु आदि छह से गुणा करने पर (<font color=DarkSlateGray>६*४</font>) चौबीस प्रकार का एवं बहु आदि बारह से गुणा करने पर (<font color=DarkSlateGray>१२*४</font>) अड़तालीस प्रकार का होता है ।</p><br><p>१०. <b><font color=red>प्रश्न – अर्थावग्रह कितने प्रकार का होता है?</p><br><p></font><font color=darkGreen>उत्तर –</font></b> सम्पूर्ण मतिज्ञान के भेदों में से व्यंजनावग्रह के भेदों को घटा देने पर अर्थावग्रह के २८८-४८ = २४०, ३३६-४८ = २८८, ३८४-४८ = ३३६ भेद होते है ।</p></font></td>
    <td id=gatha19-teeka2><b><font color=darkGreen>कैलाशचंदजी शास्त्री </font></b><br><br><font color=darkBlue><p>﻿<b><font color=maroon>अर्थ –</font></b> चक्षु और मन से व्यंजनावग्रह नहीं होता; क्योंकि चक्षु और मन पदार्थ को दूर से ही जानते हैं, उससे भिड़कर नहीं जानते । जैसे, चक्षु आँख में लगे अंजन को नहीं देख सकती, किन्तु दूरवर्ती पदार्थ को देख सकती है । इसी तरह मन भी जिन पदार्थों का विचार करता हैवे उससे दूर ही होते हैं । इसी से जैन सिद्धान्त में चक्षु और मन को अप्राप्यकारी कहा है । शेष चारों इन्द्रियाँ अपने विषय को उससे भिड़कर ही जानती हैं । अत: व्यंजनावग्रहचार ही इन्द्रियों से होता है। इस तरह बहु आदि बारह विषयों की अपेक्षा व्यंजनावग्रह के ४८ भेद होते हैं। तथा पहले गिनाये हुए २८८ भेदों में इन ४८ भेदों को मिला देने से मतिज्ञान के ३३६ भेद होते है ॥१९॥</p></font></td>
      </tbody></table></div>
</body>
</html>
