<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='140.html'><img src='../../../../../images/common/prev.jpg' id=next height=50 width=50/></a>
      <a href='142.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (पन्चास्तिकाय)</h2>
      <br><div class=titleContainer align=center><font color=darkGreen>﻿अब कर्मो का मूर्तत्व विशेषरूप से स्थापित करते हैं --</font></div>
    <h3 class=mainTitle align=center><font color=maroon> ﻿जम्हा कम्मस्स फलं विसयं फासेहिं भुंजदे णियदं (१३३) <br>जीवेण सुहं दुक्खं तम्हा कम्माणि मुत्ताणि ॥१४१॥<br> </font></h3>
  <div class=bottomContainer id=bottomTxt140 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿क्योंकि कर्म का फल विषय नियम से स्पर्शनादि इन्द्रियों द्वारा सुख-दु:ख रूप में जीव भोगता है, इसलिए कर्म मूर्त है ।<br></div>
    <div class=tikaTopContainer><b><br> टीका : 
    <span id=teeka0 class=gatha141 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha141-teeka0><b><font color=darkGreen>जयसेनाचार्य </font></b><br><br><font color=darkBlue><div class=teekaPadya align=center>कर्म के फल विषय स्पर्शादि द्वारा नियम से<br>सुख दु:ख भोगे जीव उससे कर्म मूर्तिक नियम से ॥१४१॥</div><br><p><b>जम्हा</b> जिस कारण से <b>कम्मस्स फलं</b> उदय में आए कर्म का फल । वह फल कैसा है ? <b>विसयं</b> मूर्त पंचेन्द्रिय विषय-रूप है, <b>भुंजदे</b> भोगा जाता है, <b>णियदं</b> निश्चित । कर्ताभूत किसके द्वारा भोगा जाता है ? <b>जीवेण</b> विषयातीत परमात्म-भावना से उत्पन्न सुखामृत रस के आस्वाद से च्युत जीव द्वारा भोगा जाता है । उसके द्वारा किन साधनों से भोगा जाता है ? <b>फासेहिं</b> स्पर्शन इन्द्रिय आदि से रहित अमूर्त शुद्धात्म-तत्त्व से विपरीत स्पर्शन आदि मूर्त इन्द्रियों द्वारा भोगा जाता है । वह पंचेन्द्रिय विषय-रूप कर्म-फल और कैसा है ? <b>सुहदुक्खं</b> सुख-दु:ख रूप है । यद्यपि शुद्ध-निश्चय से अमूर्त है; तथापि अशुद्ध-निश्चय से पारमार्थिक अमूर्त परमाह्लादमय एक लक्षण निश्चय-सुख से विपरीत होने के कारण वह सुख-दु:ख हर्ष-विषाद रूप मूर्त है । <b>तम्हा मुत्ताणि कम्माणि</b> जिस कारण पूर्वोक्त प्रकार से स्पर्श आदि मूर्त पंचेन्द्रिय-रूप मूर्त इन्द्रियों द्वारा भोगा जाता है और स्वयं मूर्त सुख-दु:खादि रूप कर्म, कार्य देखा जाता है; इसलिए 'कारण के समान कार्य होता है;' -- ऐसा मानकर कार्य-रूप अनुमान से कर्म मूर्त हैं, ऐसा ज्ञात होता है, यह सूत्रार्थ है ॥१४१॥</p><br><p>इस प्रकार नैयायिक मत का आश्रय लेने-वाले शिष्य के सम्बोधनार्थ नय-विभाग से पुण्य-पाप दोनों के मूर्तत्व-समर्थन-रूप एक सूत्र द्वारा तीसरा स्थल पूर्ण हुआ ।</p></font></td>
      </tbody></table></div>
</body>
</html>
