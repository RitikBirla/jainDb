<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='143.html'><img src='../../../../../images/common/prev.jpg' id=next height=50 width=50/></a>
      <a href='145.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (पन्चास्तिकाय)</h2>
      <br><div class=titleContainer align=center><font color=darkGreen>﻿अब प्रशस्त राग के स्वरूप का आवेदन करते हैं (मर्यादा पूर्वक ज्ञान कराते हैं)-</font></div>
    <h3 class=mainTitle align=center><font color=maroon> ﻿अरहंतसिद्धसाहुसु भत्ती धम्मम्मि जा य खलु चेट्ठा (१३६) <br>अणुगमणं पि गुरूणं पसत्थरागो त्ति वुच्चंति ॥१४४॥<br> </font></h3>
  <div class=bottomContainer id=bottomTxt143 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿अरहन्त, सिद्ध, साधुओं के प्रति भक्ति, धर्म में यथार्थतया चेष्टा और गुरुओं का भी अनुगमन प्रशस्त राग है, ऐसा कहते हैं ।<br></div>
    <div class=tikaTopContainer><b><br> टीका : 
    <span id=teeka0 class=gatha144 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha144 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha144-teeka0><b><font color=darkGreen>अमृतचंद्राचार्य </font></b><br><br><font color=darkBlue><div class=teekaPadya align=center>अरहंतसिद्ध अरसाधु भक्तिगुरुप्रति अनुगमनजो<br>वहरागकहलाताप्रशस्तजँह धरमकाआचरणहो ॥१३६॥</div><br><p>यह, प्रशस्त राग के स्वरूप का कथन है।</p><br><p>१अर्हन्त-सिद्ध-साधुओं के प्रति भक्ति, धर्म में-व्यवहारचारित्र के २अनुष्ठान में- ३भावनाप्रधान चेष्टा और गुरुओं का-आचार्यादिका-रसिकभाव से ४अनुगमन, यह ’प्रशस्त राग’ है क्योंकि उसका विषय प्रशस्त है।</p><br><p>यह (<font color=DarkSlateGray>प्रशस्त राग</font>) वास्तव में, जो ५स्थूल-लक्ष्यवाला होने से केवल भक्ति प्रधान है ऐसे अज्ञानी को होता है, उच्च भूमिका में (<font color=DarkSlateGray>-ऊपर के गुणस्थानों में</font>) स्थिति प्राप्त न की हो तब, ६अस्थान का राग रोकने के हेतु अथवा तीव्र रागज्वर हटाने के हेतु, कदाचित ज्ञानी को भी होता है ॥१३६॥</p><br><p>१ अर्हन्त-सिद्ध-साधुओं में अर्हन्त, सिद्ध, आचार्य, उपाध्याय और साधु पाँचों का समावेश हो जाता है क्योंकि ’साधुओं’ में आचार्य, उपाध्याय और साधु तीन का समावेश होता है।</p><br><p>(<font color=DarkSlateGray>निर्दोष परमात्मा से प्रतिपक्षभूत ऐसे आर्त-रौद्रध्यानों द्वारा उपार्जित जो ज्ञानावरणादि प्रकृतियाँ उनका, रागादिविकल्परहित धर्म-शुक्ल ध्यानों द्वारा विनाश करके, जो क्षुधा आदि अठारह दोष रहित और केवलज्ञानादि अनन्तचतुष्टय सहित हुए, वे अर्हन्त कहलाते हैं।</p><br><p>लौकिक अंजन सिद्ध आदि से विलक्षण ऐसे जो ज्ञानावरणादि- अष्टकर्म के अभाव से सम्यक्त्वादि-अष्टगुणात्मक हैं और लोकाग्र में बसते हैं, वे सिद्ध हैं।</p><br><p>विशुद्ध ज्ञानदर्शन जिसका स्वभाव है ऐसे आत्मतत्त्व की निश्चय रुचि, वैसी ही ज्ञप्ति, वैसी ही निश्चल अनुभूति, परद्रव्य की इच्छा के परिहारपूर्वक उसी आत्मद्रव्य में प्रतपन और तपश्चरण और स्वशक्ति को गोपे बिना वैसा ही अनुष्ठान- ऐसे निश्चय पंचाचार को तथा उसके साधक व्यवहार पंचाचार को- कि जिसकी विधि आचारादि शास्त्रों में कही है उसे-अर्थात्‌ उभय आचार को जो स्वयं आचरते हैं और दूसरों को उसका आचरण कराते हैं, वे आचार्य हैं।</p><br><p>पाँच अस्तिकायों में जीवास्तिकाय को, छह द्रव्यों में शुद्धजीवद्रव्य को, सात तत्त्वों में शुद्धजीवतत्त्व को और नव पदार्थों में शुद्धजीवपदार्थ को जो निश्चयनय से उपादेय कहते हैं तथा भेदाभेदरत्नत्रय स्वरूप मोक्षमार्ग की प्ररूपणा करते हैं और स्वयं भाते (<font color=DarkSlateGray>-अनुभव करते</font>) हैं, वे उपाध्याय हैं।</p><br><p>निश्चय-चतुर्विध-आराधना द्वारा जो शुद्ध आत्मस्वरूप की साधना करते हैं, वे साधु हैं।</font>)</p><br><p>२अनुष्ठान= आचरण, आचरना, अमल में लाना।</p><br><p>३भावनाप्रधान चेष्टा= भावप्रधान प्रवृत्ति, शुभभावप्रधान व्यापार।</p><br><p>४अनुगमन= अनुसरण, आज्ञांकितपना, अनुकूल वर्तन। (<font color=DarkSlateGray>गुरुओं के प्रति रसिकभाव से (<font color=DarkSlateGray>उल्लास से, उत्साह से</font>) आज्ञांकित वर्तना वह प्रशस्त राग है।</font>)</p><br><p>५ अज्ञानी का लक्ष्य (<font color=DarkSlateGray>-ध्येय</font>) स्थूल होता है इसलिये उसे केवल भक्ति की ही प्रधानता होती है।</p><br><p>६अस्थान का= अयोग्य स्थान का, अयोग्य विषय की ओर का, अयोग्य पदार्थो का अवलम्बन लेने वाला।</p></font></td>
    <td id=gatha144-teeka1><b><font color=darkGreen>जयसेनाचार्य </font></b><br><br><font color=darkBlue><div class=teekaPadya align=center>अरहंत साधु सिद्ध प्रति भक्ति धर्म में चेष्टा<br>गुरुओं का हो अनुगमन राग प्रशस्त है जिनवर कहा ॥१४४॥</div><br><p>अरहंत, सिद्ध, साधु में भक्ति, धम्मम्हि जा च खलु चेट्ठा धर्म में, शुभरागरूप चारित्र में जो वास्तविक चेष्टा है, अणुगमणंपि अनुगमन, अनुव्रजन, अनुकूलवृत्ति -ऐसा अर्थ है। किनके प्रति अनुकूल वृत्ति? गुरुणं गुरूओं के प्रति अनुकूल वृत्ति, पसत्थरागो त्ति वुच्चन्ति ये सभी पूर्वोक्त शुभ भावरूप परिणाम प्रशस्त</p><br><p>राग हैंऐसा कहते हैं । वह इसप्रकार -- <ul><li>निर्दोषी परमात्मा से प्रतिपक्षभूत जो आर्त-रौद्ररूप दो ध्यान, उससे उपार्जित जो ज्ञानावरणादि मूलोत्तर प्रकृतियाँ, उनका रागादि विकल्प रहित धर्मध्यान-शुक्लध्यान रूप दो ध्यान से विनाश कर, क्षुधा आदि अठारह दोषों से रहित और केवलज्ञान आदि अनन्त चतुष्टय से जो सहित हैं, वे अरहंत कहलाते हैं । <li>लौकिक अंजनसिद्ध आदि से विलक्षण ज्ञानावरणादि आठ कर्मों का अभाव होने से सम्यक्त्व आदि आठ गुण लक्षणमय और जो लोकाग्र निवासी हैं, वे सिद्ध हैं । <li>विशुद्ध ज्ञान-दर्शन स्वभावी आत्मतत्त्व के विषय में जो रुचि तथा परिच्छित्ति और उसमें ही निश्चल अनुभूति, परद्रव्यों की इच्छा के परिहार पूर्वक उसी आत्मद्रव्य में प्रतपन तपश्चरण और वहाँ स्वशक्ति को न छिपाते हुए अनुष्ठान -- ये निश्चय पंचाचार; उसीप्रकार आचारादि-शास्त्र में कहे गए क्रम से उसके साधक व्यवहार पंचाचार -- इसप्रकार दोनों आचारों का जो स्वयं आचरण करते हैं, दूसरों से कराते हैं, वे आचार्य हैं ।<li>पाँच अस्तिकाय, छह द्रव्य, सात तत्त्व, नौ पदार्थों में से जीवास्तिकाय, शुद्ध जीव-द्रव्य, शुद्ध जीव-तत्त्व और शुद्ध जीव-पदार्थ को निश्चय से उपादेय कहते हैं; जो उसी भेदाभेद रत्नत्रय लक्षण मोक्ष-मार्ग का प्रतिपादन करते हैं और स्वयं भावना (<font color=DarkSlateGray>तद्रूप परिणमन</font>) करते हैं, वे उपाध्याय हैं ।<li>चार प्रकार की निश्चय आराधना से जो शुद्धात्मस्वरूप को साधते हैं, वे साधु हैं ।</ul> -- इसप्रकार पूर्वोक्त लक्षण-वाले जिन (<font color=DarkSlateGray>अरहंत</font>)-सिद्ध में तथा साधु शब्द से वाच्य आचार्य, उपाध्याय, साधुओं में जो बाह्य-आभ्यन्तर भक्ति है, वह प्रशस्त राग कहलाती है । वह प्रशस्त राग अज्ञानी जीव तो भोगाकांक्षा रूप निदान बंध पूर्वक करता है तथा ज्ञानी निर्विकल्प-समाधि के अभाव में विषय-कषाय-रूप अशुभ-राग को नष्ट करने के लिए करता है, ऐसा भावार्थ है ॥१४४॥</p></font></td>
      </tbody></table></div>
</body>
</html>
