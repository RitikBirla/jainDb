<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='089.html'><img src='../../../../../images/common/prev.jpg' id=next height=50 width=50/></a>
      <a href='091.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (पन्चास्तिकाय)</h2>
      <br><div class=titleContainer align=center><font color=darkGreen>﻿वह इसप्रकार-धर्मास्तिकाय का स्वरूप कहते हैं</font></div>
    <h3 class=mainTitle align=center><font color=maroon> ﻿धर्मास्तिकाय अरस अवर्ण अगन्ध शब्द-स्पर्श बिन।<br>विस्तृत अखंड रु लोक-व्यापि कहें असंख्य प्रदेश जिन॥ ९१॥<br> </font></h3>
  <div class=bottomContainer id=bottomTxt91 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿धर्मास्तिकाय अरस, अवर्ण, अगन्ध, अशब्द, अस्पर्श स्वभावी है; लोकव्यापक है, अखण्ड, विशाल और असंख्यातप्रदेशी है।<br></div>
    <div class=tikaTopContainer><b><br> टीका : 
    <span id=teeka0 class=gatha090 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha090-teeka0><b><font color=darkGreen>जयसेनाचार्य </font></b><br><br><font color=darkBlue><p>﻿धम्मत्थिकायं धर्मास्तिकाय है। अरसमवण्णमगंधमसद्दमप्फासं रस, वर्ण, गंध, शब्द, स्पर्श से रहित हैं। लोगागाढ लोकव्यापक है। पुट्ठ निर्विकार स्वसंवेदन ज्ञान परिणत जीवप्रदेशों में परम आनन्द एक लक्षण सुखरस के आस्वादमय समरसी भाव के समान, सिद्धक्षेत्र में सिद्धसमूह के समान, पूर्ण घट में भरे जल के समान या तिल में तेल के समान स्पृष्ट है; परस्पर प्रदेशों में व्यवधान / अन्तर से रहित होने के कारण निरन्तर है; निर्जनप्रदेश में आत्मा को भाते हुए (<font color=DarkSlateGray>आत्मा में लीन</font>) मुनिसमूह के समान या नगर में स्थित जनसमूह के समान सांतर / अंतरसहित नहीं है; बहुलं अभव्य जीव के प्रदेशों में स्थित मिथ्यात्व-रागादि के समान या लोक में स्थित नभ / आकाश के समान विशाल है; स्वभावत: ही अनादि-अनन्त रूप से विस्तृत है; केवली समुद्घात में जीव-प्रदेशों के समान अथवा लोक में वस्त्रादि-प्रदेशों के विस्तार के समान यह विस्तृत नहीं है। वह और किस विशेषता वाला है? असंखादियपदेसं निश्चय से अखण्ड एक प्रदेशी होने पर भी सद्भूत व्यवहार से लोकाकाश प्रमाण असंख्यातप्रदेशी है ऐसा सूत्रार्थ है॥ ९१॥</p></font></td>
      </tbody></table></div>
</body>
</html>
