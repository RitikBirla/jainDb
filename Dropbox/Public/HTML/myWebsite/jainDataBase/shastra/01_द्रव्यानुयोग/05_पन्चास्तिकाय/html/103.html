<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='102.html'><img src='../../../../../images/common/prev.jpg' id=next height=50 width=50/></a>
      <a href='104.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (पन्चास्तिकाय)</h2>
      <br><div class=titleContainer align=center><font color=darkGreen>﻿अब धर्म, अधर्म और आकाश के एक क्षेत्रावगाहता होने के कारण व्यवहार से एकत्व और निश्चय से भिन्नत्व दिखाते हैं</font></div>
    <h3 class=mainTitle align=center><font color=maroon> ﻿धर्माधरम आकाश अपृथग्भूत सम परिमाणमय।<br>हैं पृथक्  उपलब्धि विशेष करें एकत्व अन्यत्वमय॥ १०४॥<br> </font></h3>
  <div class=bottomContainer id=bottomTxt104 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿धर्म, अधर्म, आकाश (<font color=DarkSlateGray>लोकाकाश</font>) अपृथग्भूत, समान परिमाणवाले और पृथक्  उपलब्धि विशेषवान हैं; इसलिए एकत्व और अन्यत्व को करते हैं।<br></div>
    <div class=tikaTopContainer><b><br> टीका : 
    <span id=teeka0 class=gatha103 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha103-teeka0><b><font color=darkGreen>जयसेनाचार्य </font></b><br><br><font color=darkBlue><p>﻿धम्माधम्मागासा धर्म, अधर्म, लोकाकाश द्रव्य हैं। वे किस विशेषतावाले हैं? अपुधब्भूदा समाणपरिमाणा व्यवहारनय से अपृथग्भूत और समान परिमाणवाले हैं। और किस रूप वाले हैं?  पुगुवलद्धिविसेसा निश्चय की अपेक्षा पृथक् रूप से उपलब्ध विशेषवान हैं। ऐसे होते हुए क्या करते हैं? करेंति करते हैं, एयत्तमण्णत्तं व्यवहार से एकत्व और निश्चय से अन्यत्व करते हैं। वह इसप्रकार-जैसे यह जीव, पुद्गलादि पाँच द्रव्यों और शेष जीवान्तरों के साथ एक क्षेत्रावगाही होने के कारण व्यवहार से एकत्व करता है; परन्तु निश्चय से समस्त वस्तुगत अनन्त धर्मों को एकसाथ प्रकाशित करनेवाले परम चैतन्य विलास लक्षण ज्ञानगुण द्वारा भिन्नत्व करता है; उसीप्रकार धर्म, अधर्म, लोकाकाश द्रव्य एक क्षेत्रावगाह के कारण अभिन्न होने से और समान परिमाणी होने से उपचरित असद्भूत व्यवहार की अपेक्षा परस्पर एकत्व करते हैं; तथा निश्चयनय की अपेक्षा गति, स्थिति, अवगाह रूप अपने-अपने लक्षणों द्वारा नानात्व / भिन्नत्व करते हैं ऐसा सूत्रार्थ है॥१०४॥</p><br><p>इसप्रकार `पंचास्तिकाय षड्द्रव्य प्रतिपादक प्रथम महाधिकार' में सात गाथा पर्यंत तीन स्थल द्वारा `आकाशास्तिकाय व्याख्यान रूप सातवाँ अन्तराधिकार' पूर्ण हुआ।</p><br><p>तत्पश्चात् (<font color=DarkSlateGray>आठवें अन्तराधिकार में</font>) आठ गाथा पर्यन्त पंचास्तिकाय, षड्द्रव्य का चूलिका व्याख्यान करते हैंवहाँ आठ गाथाओं में से चेतनत्व-अचेतनत्व, मूर्तत्व-अमूर्तत्व के प्रतिपादन की मुख्यता से आयास इत्यादि एक गाथासूत्र है। इसके बाद सक्रिय-निष्क्रियत्व की मुख्यता से जीवा-पोग्गलकाया इत्यादि एक सूत्र है; तदुपरान्त प्रकारान्तर से मूर्त-अमूर्तत्व कथन की मुख्यता से जे खलु इन्दियगेज्जा इत्यादि एक सूत्र है। तदनन्तर नवीन-पुरानी पर्यायादि स्थितिरूप व्यवहारकाल, जीव-पुद्गलादि की पर्यायों के परिणमन में सहकारी कारणभूत कालाणु रूप निश्चयकाल-इसप्रकार दो कालों के व्याख्यान की मुख्यता से कालो परिणामभवो इत्यादि दो गाथायें हैं। उसी काल के द्रव्य का लक्षण सम्भव / सम्यक्  प्रकार से घटित होने के कारण द्रव्यत्व, द्वितीयादि प्रदेश का अभाव होने से अकायत्व- इस प्रतिपादन की मुख्यता से एदे कालागासा इत्यादि एक सूत्र है। इसके बाद पंचास्तिकाय के अन्तर्गत केवलज्ञान-दर्शनरूप शुद्ध जीवास्तिकाय के निश्चय मोक्षमार्गभूत वीतराग निर्विकल्प-समाधिरूप परिणमन के समय भावना / तद्रूप परिणमन के फल प्रतिपादनरूप से एवं पवयणसारं .. इत्यादि दो गाथायें हैं।</p><br><p>इस गाथा-टीका में आचार्य अमृतचंद्र ने दोनों नयों की अपेक्षा अन्यत्व स्पष्ट किया है; वह इसप्रकार-``व्यवहार से गतिहेतुत्व, स्थितिहेतुत्व और अवगाहनहेतुत्व रूप पृथक्  उपलब्ध विशेष द्वारा तथा निश्चय से विभक्तप्रदेश रूप पृथक्  उपलब्ध विशेष द्वारा वे अन्यत्व वाले ही हैं''॥१०४॥ ळ इसप्रकार आठ गाथाओं वाले छह स्थलों द्वारा चूलिका में सामूहिक उत्थानिका हुई।</p></font></td>
      </tbody></table></div>
</body>
</html>
