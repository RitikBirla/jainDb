<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='088.html'><img src='../../../../../images/common/prev.jpg' id=next height=50 width=50/></a>
      <a href='090.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (पन्चास्तिकाय)</h2>
      <br><div class=titleContainer align=center><font color=darkGreen>﻿अब, सकल पुद्गल-भेदों के उपसंहार का आवेदन करते हैं / मर्यादापूर्वक ज्ञान कराते हैं</font></div>
    <h3 class=mainTitle align=center><font color=maroon> ﻿उपभोग्य इन्द्रिय से व इन्द्रिय काय मन व कर्म भी।<br>जो कुछ भी मूर्तिक है सभी जानो कहा पुद्गल वही॥ ९०॥<br> </font></h3>
  <div class=bottomContainer id=bottomTxt90 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿इन्द्रियों द्वारा उपभोग्य विषय, इन्द्रियाँ, शरीर, मन, कर्म और अन्य जो कुछ मूर्त है, वह सब पुद्गल जानो।<br></div>
    <div class=tikaTopContainer><b><br> टीका : 
    <span id=teeka0 class=gatha089 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha089-teeka0><b><font color=darkGreen>जयसेनाचार्य </font></b><br><br><font color=darkBlue><p>﻿उवभोज्जमिंदिएहिं वीतराग अतीन्द्रियसुख के आस्वाद से रहित जीवों के जो उपभोग्य पंचेन्द्रिय विषय स्वरूप, इन्दियकाया अतीन्द्रिय आत्मस्वरूप से विपरीत इन्द्रिय; अशरीर आत्मपदार्थ से प्रतिपक्षभूत औदारिक, वैक्रियिक, आहारक, तैजस, कार्म ण शरीर नामक पाँच शरीर, मणो य और मनोगत विकल्पजाल से रहित शुद्ध जीवास्तिकाय से विपरीत मन; कम्माणि कर्मरहित आत्मद्रव्य से प्रतिकूल ज्ञानावरणादि आठ कर्म; जं हवदि मुत्तिमण्णं अमूर्त आत्मस्वभाव से प्रतिपक्षभूत अन्य भी जो मूर्त प्रत्येक अनन्त की संख्या वाले संख्येय, असंख्येय, अनन्त अणु-स्कन्ध रूप अनन्त अविभागी परमाणु राशि रूप तं सव्वं पोग्गलं जाणे वे सभी और अन्य नोकर्मादि भी पुद्गल जानोइसप्रकार पुद्गलद्रव्य के कथन का उपसंहार हुआ॥ ९०॥ </p><br><p>इसप्रकार पुद्गलास्तिकाय के उपसंहाररूप से तृतीय स्थल में एक गाथा पूर्ण हुई।</p><br><p>इसप्रकार पंचास्तिकाय षड्द्रव्य प्रतिपादक प्रथम महाधिकार में दश गाथा पर्यंत तीन स्थल द्वारा पुद्गलास्तिकाय नामक पाँचवाँ अन्तराधिकार पूर्ण हुआ। अब इसके बाद अनन्त केवलज्ञानादि रूप से उपादेयभूत शुद्ध जीवास्तिकाय से भिन्न हेयरूप धर्म-अधर्मास्तिकाय अधिकार में सात गाथायें हैं। उन सात गाथाओं में से धर्मास्तिकाय के स्वरूपकथन की मुख्यता से धम्मत्थिकायमरसं इत्यादि पाठक्रम से तीन गाथायें हैं। तत्पश्चात् अधर्मास्तिकाय-स्वरूप के निरूपण की मुख्यता से जह हवदि इत्यादि एक गाथा सूत्र है। तदनन्तर धर्म-अधर्म दोनों के समर्थन की मुख्यता से और दोनों के अस्तित्व के अभाव में दूषण की मुख्यता से जादो अलोग इत्यादि पाठक्रम से तीन गाथायें हैं। इसप्रकार सात गाथाओं द्वारा तीन स्थलों के माध्यम से धर्माधर्मास्तिकाय व्याख्यान में सामूहिक उत्थानिका पूर्ण हुई।</p></font></td>
      </tbody></table></div>
</body>
</html>
