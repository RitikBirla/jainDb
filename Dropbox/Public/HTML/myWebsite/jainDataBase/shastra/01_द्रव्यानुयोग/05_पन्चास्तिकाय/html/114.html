<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='113.html'><img src='../../../../../images/common/prev.jpg' id=next height=50 width=50/></a>
      <a href='115.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (पन्चास्तिकाय)</h2>
    <h3 class=mainTitle align=center><font color=maroon> ﻿एवं जिणपण्णत्ते सद्दहमाणस्स भावदो भावे <br>पुरिसस्साभिणिबोधे दंसणसद्दो हवदि जुत्ते ॥११४॥<br> </font></h3>
  <div class=bottomContainer id=bottomTxt116 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿इसप्रकार जिनेन्द्र प्रणीत पदार्थों का भाव से / रुचि-रूप परिणाम से श्रद्धान करने वाले पुरुष / आत्मा के ज्ञान में दर्शन शब्द उचित है ।<br></div>
    <div class=tikaTopContainer><b><br> टीका : 
    <span id=teeka0 class=gatha114 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha114 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha114-teeka0><b><font color=darkGreen>अमृतचंद्राचार्य </font></b><br><br><font color=darkBlue><div class=teekaPadya align=center>नव पदों के श्रद्धान को समकित कहा जिनदेव ने<br>वह शान सम्पग्शान अर समभाव ही चारित्र है ॥१०७॥</div><br><p>यह, सम्यग्दर्शन-ज्ञान-चारित्र की सूचना है ।</p><br><p>काल सहित पंचास्तिकाय के भेद-रूप नव पदार्थ वे वास्तव में 'भाव' हैं ।</p><br><p>उन 'भावों' का मिथ्या-दर्शन के उदय से प्राप्त होने वाला जो अश्रद्धान उसके अभाव-स्वभाव-वाला जो <sup>१</sup>भावान्तर-श्रद्धान (<font color=DarkSlateGray>अर्थात नव पदार्थों का श्रद्धान</font>), वह सम्यग्दर्शन है- जो कि (<font color=DarkSlateGray>सम्यग्दर्शन</font>) शुद्ध चैतन्यरूप आत्मतत्त्व के <sup>२</sup>विनिश्चय का बीज है। <sup>३</sup>नौका-गमन के संस्कार की भाँति मिथ्या-दर्शन के उदय के कारण जो स्वरूप-विपर्यय-पूर्वक अध्यवसित होते हैं (<font color=DarkSlateGray>अर्थात विपरीत स्वरूप से समझ में आते हैं- भासित होते हैं</font>) ऐसे उन 'भावों' का ही (<font color=DarkSlateGray>-नव पदार्थों का ही</font>), मिथ्या-दर्शन के उदय की निवृत्ति होने पर, जो सम्यक अध्यवसाय (<font color=DarkSlateGray>सत्य समझ, यथार्थ अवभास, सच्चा अवबोध</font>) होना, वह सम्यग्ज्ञान है -- जो कि (<font color=DarkSlateGray>सम्यग्ज्ञान</font>) कुछ अंश में ज्ञान-चेतना प्रधान आत्म-तत्त्व की उपलब्धि का (<font color=DarkSlateGray>अनुभूति का</font>) बीज है । सम्यग्दर्शन और सम्यग्ज्ञान के सद्‍भाव के कारण समस्त अमार्गों से छूटकर जो स्व-तत्त्व में विशेष रूप से <sup>४</sup>रूढ मार्ग वाले हुए हैं उन्हें इंद्रिय और मन के विषय-भूत पदार्थों के प्रति राग-द्वेष-पूर्वक विकार के अभाव के कारण जो निर्विकार-ज्ञान-स्वभाव-वाला समभाव होता है, वह चारित्र है- जो कि (<font color=DarkSlateGray>चारित्र</font>) उस काल में और आगामी काल में रमणीय है और अपुनर्भव के (<font color=DarkSlateGray>मोक्ष के</font>) महा-सौख्य का एक बीज है । </p><br><p>ऐसे इस त्रिलक्षण (<font color=DarkSlateGray>सम्यग्दर्शन-ज्ञान-चारित्रात्मक</font>) मोक्ष-मार्ग का आगे निश्चय और व्यवहार से व्याख्यान किया जायेगा । यहाँ तो सम्यग्दर्शन और सम्यग्ज्ञान के विषयभूत नव-पदार्थों के <sup>५</sup>उपोद्‍घात के हेतुरूप से उसकी सूचना दी गई है ॥१०७॥     </p><br><span class=shortFont><sup>१</sup>भावान्तर = भावविशेष; खास भाव; दूसरा भाव; भिन्न भाव। (<font color=DarkSlateGray>नव पदार्थों के अश्रद्धान का अभाव जिसका स्वभाव है ऐसा भावान्तर, नव पदार्थों के श्रद्धान-रूप भाव, वह सम्यग्दर्शन है।</font>)<br><sup>२</sup>विनिश्चय = निश्चय, दृढ निश्चय।<br><sup>३</sup>जिस प्रकार नाव में बैठे हुए किसी मनुष्य को नाव की गति के संस्कारवश, पदार्थ विपरीत स्वरूप से समझ में आते हैं (<font color=DarkSlateGray>अर्थात स्वयं गतिमान होने पर भी स्थिर हो ऐसा समझ में आता है और वृक्ष, पर्वत आदि स्थिर होने पर भी गतिमान समझ में आते हैं</font>), उसी प्रकार जीव को मिथ्यादर्शन के उदयवश नवपदार्थ विपरीत स्वरूप से समझ में आते हैं।<br><sup>४</sup>रूढ = पक्का, परिचय से दृढ हुआ। (<font color=DarkSlateGray>सम्यग्दर्शन और सम्यग्ज्ञान के कारण जिनका स्वतत्त्वगत मार्ग विशेष रूढ हुआ है उन्हें इंद्रियगमन के विषयों के प्रति रागद्वेष के अभाव के कारण वर्तता हुआ निर्विकारज्ञानस्वभावी समभाव वह चारित्र है।</font>)<br><sup>५</sup>उपोद्‍घात = प्रस्तावना (<font color=DarkSlateGray>सम्यग्दर्शन-ज्ञान-चारित्र मोक्षमार्ग है। मोक्षमार्ग के प्रथम दो अंग जो सम्यग्दर्शन और सम्यग्ज्ञान उनके विषय नव पदार्थ हैं, इसलिये अब अगली गाथाओं में नव पदार्थों का व्याख्यान किया जाता है। मोक्षमार्ग का विस्तृत व्याख्यान आगे किया जायेगा। यहाँ तो नव पदार्थों के व्याख्यान की प्रस्तावना के हेतुरूप से उसकी मात्र सूचना दी गई है।</font>)  </span>   </p></font></td>
    <td id=gatha114-teeka1><b><font color=darkGreen>जयसेनाचार्य </font></b><br><br><font color=darkBlue><div class=teekaPadya align=center>यों रुचिपूर्वक जिन प्रणीत पदार्थ के श्रद्धान युत<br>उस पुरुष के ही ज्ञान में है शब्द दर्शन भी उचित ॥११४॥</div><br><p><b>एवं</b> पूर्वोक्त प्रकार से, <b>जिणपण्णत्ते</b> जिनप्रज्ञप्त, वीतराग-सर्वज्ञ प्रणीत का, <b>सद्दहमाणस्स</b> श्रद्धान करने वाले के, <b>भावदो</b> रुचिरूप परिणाम से । कर्मता को प्राप्त किनका श्रद्धान करने वाले के ? <b>भावे</b> तीन-लोक, तीन-काल-वर्ती विषय-भूत समस्त पदार्थ-गत सामान्य-विशेष स्वरूप को जानने में समर्थ केवल-दर्शन-ज्ञान लक्षण वाले आत्म-द्रव्य आदि समस्त पदार्थों का, भावों का श्रद्धान करने वाले के । श्रद्धान करने वाले किसके ? <b>पुरिसस्स</b> भव्य जीव-रूप पुरुष के । क्या होने पर किसमें ? <b>आभिणिबोधे</b> मति-ज्ञान होने पर अथवा मति-ज्ञान पूर्वक श्रुत-ज्ञान होने पर, <b>दंसणसद्दो</b> यह पुरुष दार्शनिक / दर्शन-युक्त है ऐसा शब्द <b>हवदि</b> होता है । वह कैसा है ? <b>जुत्ते</b> युक्त / उचित है ।</p><br><p>यहाँ सूत्र में यद्यपि कभी निर्विकल्प समाधि के समय निर्विकार शुद्धात्म-रुचि-रूप निश्चय-सम्यक्त्व को स्पर्श कर रहा है / प्राप्त हुआ है; तथापि प्रचुर रूप से बहिरंग पदार्थ रुचि-रूप जो व्यवहार सम्यक्त्व है; उसकी ही वहाँ मुख्यता है । वहाँ उसकी ही मुख्यता कैसे है ? 'विवक्षित (<font color=DarkSlateGray>जो कहा जा रहा है वह</font>) मुख्य होता है' -- ऐसा वचन होने से वहाँ उसकी ही मुख्यता है । विवक्षित ही मुख्य कैसे है ? व्यवहार-मोक्षमार्ग के व्याख्यान का प्रस्ताव / प्रकरण / प्रसंग होने से वह ही मुख्य है, ऐसा भावार्थ है ॥११४॥</p></font></td>
      </tbody></table></div>
</body>
</html>
